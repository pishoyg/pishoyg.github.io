<!DOCTYPE html>
<html>
<head>
  <meta charset="utf-8">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="/img/icon/icon-circle.png" rel="icon" type="image/x-icon">
  <link href="/style.css" rel="stylesheet" type="text/css">
  <title>Esther</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="esther">Esther</h2>
  <a href="#estherA">A</a> <a href="#esther1">1</a> <a href="#esther2">2</a>
  <a href="#esther3">3</a> <a href="#esther4">4</a> <a href="#estherC">C</a>
  <a href="#estherD">D</a> <a href="#esther5">5</a> <a href="#esther6">6</a>
  <a href="#esther7">7</a> <a href="#esther8">8</a> <a href="#esther9">9</a>
  <a href="#esther10">10</a> <a href="#estherF">F</a>
  <h3 id="estherA">A</h3>

  <p><span style="color:#b00e23">(ⲁ̅)</span> <span style=
  "color:#05537d">(11:2)</span> ϩⲛ̅ ⲧⲥⲡⲉⲥⲛ̅ⲧⲉ ⲉϥⲟ ⲛ̅ⲣ̅ⲣⲟ ⲛ̅ϭⲓ̈ ⲡⲛⲟϭ
  ⲛ̅ⲛ̅ⲁⲣⲇⲁⲝⲉⲣⲝⲏⲥ ⲛ̅ⲥⲟⲩⲁⲛ ⲙ̅ⲡⲉⲃⲟⲧ ⲛ̅ⲛⲓⲥⲁⲛ ⲙⲁⲣⲇⲟⲭⲁⲓⲟⲥ ⲁϥⲛⲁⲩ ⲉⲩⲣⲁⲥⲟⲩ ⲡϣⲏⲣⲉ
  ⲛ̅ⲉⲓⲁⲓⲣⲟⲥ ⲡϣⲏⲣⲉ ⲛ̅ⲥⲉⲙⲉⲓ ⲡϣⲏⲣⲉ ⲛ̅ϭⲓⲥⲥⲁⲓⲟⲥ ⲉⲃⲟⲗ ϩⲛ̅ ⲧⲉⲫⲩⲗⲏ ⲛ̅ⲃⲉⲛⲓⲁⲙⲓⲛ
  <span style="color:#b00e23">(ⲃ̅)</span> <span style=
  "color:#05537d">(11:3)</span> ⲟⲩⲛⲟϭ ⲛ̅ⲣⲱⲙⲉ ⲛ̅ⲓ̈ⲟⲩⲇⲁ ⲉϥⲟⲩⲏϩ ϩⲛ̅ ⲥⲟⲩⲥⲟⲥ ⲉϥϣⲙ̅ϣⲉ
  ϩⲛ̅ ⲧⲁⲩⲗⲏ ⲙ̅ⲡⲣ̅ⲣⲟ <span style="color:#b00e23">(ⲅ̅)</span> <span style=
  "color:#05537d">(11:4)</span> ⲧⲁⲓⲭⲙⲁⲗⲱⲥⲓⲁ ⲉⲛⲧⲁ ⲛⲁⲃⲟⲩⲭⲟⲇⲟⲛⲟⲥⲟⲣ ⲡⲣ̅ⲣⲟ
  ⲛ̅ⲧⲃⲁⲃⲩⲗⲱⲛ ⲁⲓⲭⲙⲁⲗⲱⲧⲓⲍⲉ ⲙ̅ⲙⲟⲥ ⲉⲃⲟⲗ ϩⲛ̅ ⲑⲓⲉⲣⲟⲩⲥⲁⲗⲏⲙ ⲙⲛ̅ ⲓ̈ⲉⲭⲟⲛⲓⲁⲥ ⲡⲣ̅ⲣⲟ
  ⲛ̅ϯⲟⲩⲇⲁⲓⲁ <span style="color:#b00e23">(ⲇ̅)</span> <span style=
  "color:#05537d">(11:5)</span> ⲁⲩⲱ ⲧⲁⲓ̈ ⲧⲉ ⲧⲣⲁⲥⲟⲩ ⲉⲓⲥ ϩⲉⲛϩⲣⲟⲟⲩ ⲛ̅ϣⲧⲟⲣⲧⲣ̅
  ϩⲉⲛϩⲣⲟⲩⲃⲁⲓ̈ ⲙⲛ̅ ⲟⲩⲕⲙ̅ⲧⲟ ⲙⲛ̅ ⲟⲩϣⲧⲟⲣⲧⲣ̅ ϩⲓϫⲙ̅ ⲡⲕⲁϩ <span style=
  "color:#b00e23">(ⲉ̅)</span> <span style="color:#05537d">(11:6)</span> ⲉⲓⲥ ⲛⲟϭ
  ⲥⲛⲁⲩ ⲛ̅ⲇⲣⲁⲕⲱⲛ ⲉⲩⲥⲃ̅ⲧⲱⲧ ⲁⲩϯ ⲡⲉⲩⲟⲩⲟⲓ̈ ⲉϩⲟⲩⲛ ⲉⲙⲓϣⲉ ⲙⲛ̅ ⲛⲉⲩⲉⲣⲏⲩ ⲡⲉⲩϩⲣⲟⲟⲩ ⲁϥϫⲓⲥⲉ
  <span style="color:#b00e23">(ⲋ̅)</span> <span style=
  "color:#05537d">(11:7)</span> ⲁⲩⲱ ϩⲙ̅ ⲡⲉⲩϩⲣⲟⲟⲩ ⲁⲩⲥⲃ̅ⲧⲉ ⲛ̅ϩⲉⲑⲛⲟⲥ ⲧⲏⲣⲟⲩ
  ⲉⲩⲡⲟⲗⲉⲙⲟⲥ ⲁⲩⲱ ⲟⲩⲕⲁⲓⲣⲟⲥ ⲉⲡⲟⲗⲉⲙⲓ ⲙⲛ̅ ⲟⲩϩⲉⲑⲛⲟⲥ <span style=
  "color:#b00e23">(ⲍ̅)</span> <span style="color:#05537d">(11:8)</span> ⲟⲩϩⲟⲟⲩ
  ⲛ̅ⲕⲁⲕⲉ ϩⲓ ϭⲟⲥⲙ̅ ⲟⲩⲑⲗⲓⲯⲓⲥ ⲙⲛ̅ ⲟⲩϣⲧⲟⲣⲧⲣ̅ ⲁⲩⲱ ⲟⲩⲛⲟϭ ⲛ̅ⲑⲙ̅ⲕⲟ ϩⲓϫⲙ ⲡⲕⲁϩ
  <span style="color:#b00e23">(ⲏ̅)</span> <span style=
  "color:#05537d">(11:9)</span> ⲛ̅ϩⲉⲑⲛⲟⲥ ⲧⲏⲣⲟⲩ ⲁⲩϣⲧⲟⲣⲧⲣ̅ ⲉⲩⲣ̅ϩⲟⲧⲉ ϩⲏⲧⲟⲩ
  ⲛ̅ⲛⲉⲩⲡⲉⲑⲟⲟⲩ ⲁⲩⲥⲃ̅ⲧⲱⲧⲟⲩ ⲉⲧⲁⲕⲟⲟⲩ <span style="color:#b00e23">(ⲑ̅)</span>
  <span style="color:#05537d">(11:10)</span> ⲁⲩⲱ ⲁⲩⲱϣ ⲉϩⲣⲁⲓ̈ ⲉⲡⲛⲟⲩⲧⲉ ⲉⲃⲟⲗ ⲇⲉ
  ϩⲙ̅ ⲡⲉⲩϩⲣⲟⲟⲩ ⲁⲩⲕⲟⲩⲓ̈ ⲙ̅ⲡⲏⲅⲏ ϣⲱⲡⲉ ⲉⲩⲛⲟϭ ⲛ̅ⲉⲓⲉⲣⲟ ⲙ̅ⲙⲟⲟⲩ ⲉϥϣⲟⲩⲟ <span style=
  "color:#b00e23">(ⲓ̅)</span> <span style="color:#05537d">(11:11)</span>
  ⲡⲟⲩⲟⲉⲓⲛ ⲙⲛ̅ ⲡⲣⲏ ⲁⲩϣⲁ ... <span style="color:#b00e23">(ⲓ̅ⲁ̅)</span>
  <span style="color:#b00e23">(ⲓ̅ⲃ̅)</span> <span style=
  "color:#b00e23">(ⲓ̅ⲅ̅)</span> <span style="color:#b00e23">(ⲓ̅ⲇ̅)</span>
  <span style="color:#b00e23">(ⲓ̅ⲉ̅)</span> <span style=
  "color:#b00e23">(ⲓ̅ⲋ̅)</span> <span style="color:#b00e23">(ⲓ̅ⲍ̅)</span></p>

  <h3 id="esther1">1</h3>

  <p><span style="color:#b00e23">(ⲁ̅)</span> <span style=
  "color:#b00e23">(ⲃ̅)</span> <span style="color:#b00e23">(ⲅ̅)</span>
  <span style="color:#b00e23">(ⲇ̅)</span> <span style=
  "color:#b00e23">(ⲉ̅)</span> <span style="color:#b00e23">(ⲋ̅)</span>
  <span style="color:#b00e23">(ⲍ̅)</span> <span style=
  "color:#b00e23">(ⲏ̅)</span> <span style="color:#b00e23">(ⲑ̅)</span>
  <span style="color:#b00e23">(ⲓ̅)</span> <span style=
  "color:#b00e23">(ⲓ̅ⲁ̅)</span> <span style="color:#b00e23">(ⲓ̅ⲃ̅)</span> ⲁⲩⲱ
  ⲙ̅ⲡⲉ ⲁⲥⲧⲓⲛ ⲧⲣ̅ⲣⲱ ⲥⲱⲧⲙ̅ ⲛ̅ⲥⲱⲟⲩ ⲉⲃⲱⲕ ⲉϩⲟⲩⲛ ⲙⲛ̅ ⲛⲉⲥⲓⲟⲩⲣ ⲡⲣ̅ⲣⲟ ⲁϥⲙ̅ⲕⲁϩ ⲛ̅ϩⲏⲧ ⲁⲩⲱ
  ⲁϥϭⲱⲛⲧ̅ <span style="color:#b00e23">(ⲓ̅ⲅ̅)</span> ⲡⲉϫⲉ ⲡⲣ̅ⲣⲟ ⲛ̅ⲛⲉϥϣⲃⲉⲉⲣ ϫⲉ
  ⲧⲁⲓ̈ ⲧⲉ ⲑⲉ ⲉⲛⲧⲁ ⲁⲥⲧⲓⲛ ϣⲁϫⲉ ⲁⲩⲱ ⲡⲣ̅ⲣⲟ ⲁϥⲧⲁⲩⲉ ⲟⲩⲛⲟⲙⲟⲥ ⲙⲛ̅ ⲟⲩⲕⲣⲓⲥⲓⲥ ⲉⲛ̅ⲁⲣⲭⲱⲛ
  <span style="color:#b00e23">(ⲓ̅ⲇ̅)</span> ⲁⲣⲕⲉⲥⲥⲁⲓⲟⲥ ⲇⲉ ⲁϥϯ ⲡⲉϥⲟⲩⲟⲓ̈ ⲉⲣⲟϥ ⲙⲛ̅
  ⲍⲁⲗⲁⲑⲁⲓⲟⲥ ⲙⲛ̅ ⲙⲁⲗⲏⲥⲉⲁⲣ ⲛ̅ⲁⲣⲭⲱⲛ ⲛ̅ⲙ̅ⲡⲉⲣⲥⲟⲥ ⲙⲛ̅ ⲙ̅ⲙⲏⲇⲟⲥ ⲛⲉⲧϩⲏⲛ ⲉⲡⲣ̅ⲣⲟ ⲛ̅ϣⲟⲣⲡ̅
  ⲉⲧϩⲙⲟⲟⲥ ϩⲓⲧⲟⲩⲱϥ <span style="color:#b00e23">(ⲓ̅ⲉ̅)</span> ⲁⲩϩⲱⲛ ⲉⲧⲟⲟⲧϥ̅
  ⲛ̅ⲛ̅ⲛⲟⲙⲟⲥ ⲛⲁⲓ̈ ⲉϣϣⲉ ⲉⲧⲣⲉϥⲁⲁⲩ ⲛ̅ⲁⲥⲧⲓⲛ ⲧⲣ̅ⲣⲱ ϫⲉ ⲙ̅ⲡⲥ̅ⲉⲓⲣⲉ ⲛ̅ⲛⲉⲧⲉⲣⲉ ⲡⲣ̅ⲣⲟ ϫⲱ
  ⲙ̅ⲙⲟⲟⲩ ⲛⲁⲥ ⲉⲃⲟⲗ ϩⲓⲧⲛ̅ ⲛⲉϥⲥⲓⲟⲩⲣ <span style="color:#b00e23">(ⲓ̅ⲋ̅)</span> ⲁⲩⲱ
  ⲁ ⲙⲟⲩⲭⲁⲓⲟⲥ ϫⲟⲟⲥ ⲙ̅ⲡⲣ̅ⲣⲟ ⲙⲛ̅ ⲛ̅ⲕⲉⲁⲣⲭⲱⲛ ϫⲉ ⲙ̅ⲡⲣ̅ⲣⲟ ⲙ̅ⲙⲁⲧⲉ ⲁⲛ ⲡⲉⲛⲧⲁ ⲁⲥⲧⲓⲛ ⲧⲣ̅ⲣⲱ
  ϫⲓⲧϥ̅ ⲛ̅ϭⲟⲛⲥ̅ ⲁⲗⲗⲁ ⲛ̅ⲕⲉⲁⲣⲭⲱⲛ ⲧⲏⲣⲟⲩ ⲙ̅ⲡⲣ̅ⲣⲟ <span style=
  "color:#b00e23">(ⲓ̅ⲍ̅)</span> ⲁϥⲧⲁⲩⲟ ⲉⲣⲟⲟⲩ ⲛ̅ⲛ̅ϣⲁϫⲉ ⲛ̅ⲧⲣ̅ⲣⲱ ⲁⲩⲱ ⲛ̅ⲑⲉ
  ⲉⲧⲉⲙ̅ⲡⲥ̅ⲥⲱⲧⲙ̅ ⲛⲁϥ <span style="color:#b00e23">(ⲓ̅ⲏ̅)</span> ⲁⲩⲱ ⲙ̅ⲡⲟⲟⲩ ⲛⲉⲭⲱⲣⲁ
  ⲛ̅ⲙ̅ⲡⲉⲣⲥⲟⲥ ⲙⲛ̅ ⲙ̅ⲙⲏⲇⲟⲥ ⲙⲁⲣⲟⲩⲥⲱⲧⲙ̅ ⲉⲛⲉⲧⲉⲣⲉ ⲡⲣ̅ⲣⲟ ϫⲱ ⲙ̅ⲙⲟⲟⲩ ϫⲉ ⲁⲩⲥⲱϣ ϣⲱⲡⲉ
  [.....] ⲛ ⲛ̅ⲛⲉⲩ [....] <span style="color:#b00e23">(ⲓ̅ⲑ̅)</span> ⲉϣⲱⲡⲉ ⲉϩⲛⲉ
  ⲡⲣ̅ⲣⲟ ⲙⲁⲣⲉϥⲟⲩⲉϩⲥⲁϩⲛⲉ ϩⲛ̅ ⲟⲩⲉϩⲥⲁϩⲛⲉ ⲙ̅ⲙⲛ̅ⲧⲉⲣⲟ ⲁⲩⲱ ⲙⲁⲣⲉϥⲥϩⲁⲓ ⲕⲁⲧⲁ ⲡⲛⲟⲙⲟⲥ
  ⲛ̅ⲙ̅ⲙⲏⲇⲟⲥ ⲙⲛ̅ ⲙ̅ⲡⲉⲣⲥⲟⲥ ⲛ̅ⲧⲉⲧⲙ̅ⲕⲉⲥⲙⲟⲧ ⲟⲛ ϣⲱⲡⲉ ⲟⲩⲇⲉ ⲛ̅ⲧⲉⲧⲙ̅ ⲧⲣ̅ⲣⲱ ⲃⲱⲕ ⲉϩⲟⲩⲛ ϣⲁ
  ⲡⲣ̅ⲣⲟ ⲁⲣⲇⲁⲝⲉⲣⲝⲏⲥ ⲁⲩⲱ ⲧⲉⲥⲙⲛ̅ⲧⲣ̅ⲣⲱ ⲙⲁⲣⲉ ⲡⲣ̅ⲣⲟ ⲧⲁⲁⲥ ⲛ̅ⲟⲩⲥϩⲓⲙⲉ ⲉⲥⲥⲟⲧⲡ̅ ⲉⲣⲟⲥ
  <span style="color:#b00e23">(ⲕ̅)</span> ⲁⲩⲱ ⲡϣⲁϫⲉ ⲙ̅ⲡⲣ̅ⲣⲟ ⲉⲧϥ̅ⲛⲁⲁⲁϥ
  ⲙⲁⲣⲟⲩⲥⲱⲧⲙ̅ ⲉⲣⲟϥ ϩⲛ̅ ⲧⲉϥⲙⲛ̅ⲧⲉⲣⲟ ϫⲉ ⲟⲩⲙⲉⲉⲡⲉ ⲁⲩⲱ ⲛⲉϩⲓⲟⲙⲉ ⲧⲏⲣⲟⲩ ⲥⲉⲛⲁⲧⲙⲁⲓ̈ⲉ
  ⲛⲉⲩϩⲁⲓ̈ ϫⲓⲛ ⲟⲩϩⲏⲕⲉ ϣⲁ ⲟⲩⲣⲙ̅ⲙⲁⲟ <span style="color:#b00e23">(ⲕ̅ⲁ̅)</span>
  ⲡϣⲁϫⲉ ⲇⲉ ⲣⲁⲛⲁϥ ⲙ̅ⲡⲣ̅ⲣⲟ ⲙⲛ̅ ⲛ̅ⲛ̅ⲁⲣⲭⲱⲛ ⲉϥⲉⲓⲣⲉ ⲕⲁⲧⲁ ⲑⲉ ⲉⲛⲧⲁ ⲙⲟⲩⲭⲁⲓⲟⲥ ϣⲁϫⲉ
  <span style="color:#b00e23">(ⲕ̅ⲃ̅)</span> ⲁϥϫⲟⲟⲩ ⲉⲃⲟⲗ ϩⲛ̅ ⲧⲉϥⲙⲛ̅ⲧⲉⲣⲟ ⲧⲏⲣⲥ̅
  ⲕⲁⲧⲁ ⲭⲱⲣⲁ ⲭⲱⲣⲁ ⲕⲁⲧⲁ ⲧⲉⲩⲁⲥⲡⲉ ⲉⲧⲣⲉ ϩⲟⲧⲉ ϣⲱⲡⲉ ⲛⲁⲩ ϩⲛ ⲛⲉⲩⲏⲓ̈</p>

  <h3 id="esther2">2</h3>

  <p><span style="color:#b00e23">(ⲁ̅)</span> ⲁⲩⲱ ⲙⲛ̅ⲛ̅ⲥⲁ ⲛⲉⲓ̈ϣⲁϫⲉ ⲡⲣ̅ⲣⲟ ⲁϥϩⲣⲟⲕ
  ⲉⲃⲟⲗ ϩⲙ̅ ⲡⲉϥϭⲱⲛⲧ̅ ⲁϥⲣ̅ⲡⲙⲉⲉⲩⲉ ⲛ̅ⲁⲥⲧⲓⲛ ⲛ̅ⲑⲉ ⲉⲛⲧⲁⲥⲁⲁⲥ ⲁⲩⲱ ⲛ̅ⲑⲉ ⲛⲛⲉⲛⲧⲁⲥϭⲁⲓ̈ⲟ
  ⲛϩⲏⲧⲟⲩ <span style="color:#b00e23">(ⲃ̅)</span> ⲡⲉϫⲉ ⲇⲓⲁⲕⲟⲛⲟⲥ ⲙ̅ⲡⲣ̅ⲣⲟ ϫⲉ
  ⲙⲁⲣⲟⲩⲕⲱⲧⲉ ⲛ̅ⲥⲁϩⲉ ⲛ̅ϣⲉⲉⲣⲉ ϣⲏⲙ ⲛ̅ⲛ̅ⲁⲧⲧⲱⲗⲙ̅ ⲙ̅ⲡⲣ̅ⲣⲟ ⲉⲛⲁⲛⲟⲩⲟⲩ ϩⲙ̅ ⲡⲉⲩϩⲣⲃ̅
  <span style="color:#b00e23">(ⲅ̅)</span> ⲁⲩⲱ ⲡⲣ̅ⲣⲟ ⲙⲁⲣⲉϥⲧⲁϩⲟ ⲉⲣⲁⲧⲟⲩ
  ⲛ̅ϩⲉⲛⲅⲟⲙⲁⲣⲭⲏⲥ ϩⲛ̅ ⲛⲉⲭⲱⲣⲁ ⲧⲏⲣⲟⲩ ⲛ̅ⲧⲙⲛ̅ⲧⲉⲣⲟ ⲛ̅ⲥⲉⲥⲱⲧⲡ̅ ⲛ̅ϩⲉⲛϣⲉⲉⲣⲉ ϣⲏⲙ ⲙ̅ⲡⲁⲣⲑⲉⲛⲟⲥ
  ⲉⲛⲉⲥⲱⲟⲩ ϩⲙ̅ ⲡⲉⲩϩⲣⲃ̅ ⲉⲥⲟⲩⲥⲟⲥ ⲧⲡⲟⲗⲓⲥ ⲡⲙⲁ ⲛⲛⲉϩⲓⲟⲙⲉ ⲛ̅ⲥⲉⲧⲁⲁⲩ ⲉⲧⲟⲟⲧϥ̅ ⲙ̅ⲡⲉⲥⲓⲟⲩⲣ
  ⲙ̅ⲡⲣ̅ⲣⲟ ⲡⲉⲫⲩⲗⲁⲝ ⲛ̅ⲛⲉϩⲓⲟⲙⲉ ⲛ̅ⲥⲉϯ ⲛⲁⲩ ⲛ̅ⲟⲩⲥⲙⲏⲅⲙⲁ ⲁⲩⲱ ⲡⲕⲉⲥⲉⲉⲡⲉ ⲛ̅ⲛ̅ϣⲙ̅ϣⲉ
  <span style="color:#b00e23">(ⲇ̅)</span> ⲧⲉⲥϩⲓⲙⲉ ⲉⲧⲛⲁⲣⲁⲛⲁϥ ⲙ̅ⲡⲣ̅ⲣⲟ ⲣ̅ ⲡϩⲱⲃ
  ⲁⲩⲉⲓⲣⲉ ϩⲓⲛⲁⲓ̈ <span style="color:#b00e23">(ⲉ̅)</span> ⲁⲩⲱ ⲟⲩⲣⲱⲙⲉ ⲛ̅ⲓ̈ⲟⲩⲇⲁⲓⲟⲥ
  ⲉϥϩⲛ̅ ⲥⲟⲩⲥⲟⲥ ⲧⲡⲟⲗⲓⲥ ⲉⲡⲉϥⲣⲁⲛ ⲡⲉ ⲙⲁⲣⲇⲟⲭⲁⲓⲟⲥ ⲡϣⲏⲣⲉ ⲛ̅ⲓ̈ⲁⲓⲣⲓⲟⲥ ⲡϣⲏⲣⲉ ⲛ̅ⲥⲉⲙⲉⲉⲓ
  ⲡϣⲏⲣⲉ ⲛ̅ϭⲓⲥⲁⲓⲟⲥ ⲉⲃⲟⲗ ϩⲛ̅ ⲧⲉⲫⲩⲗⲏ ⲛ̅ⲃⲉⲛⲓⲁⲙⲓⲛ <span style=
  "color:#b00e23">(ⲋ̅)</span> ⲡⲉⲛⲧⲁ ⲛⲁⲃⲟⲩⲭⲟⲇⲟⲛⲟⲥⲟⲣ ⲡⲣ̅ⲣⲟ ⲛ̅ⲧⲃⲁⲃⲩⲗⲱⲛ ⲁⲓⲭⲙⲁⲗⲱⲧⲓⲍⲉ
  ⲙ̅ⲙⲟϥ <span style="color:#b00e23">(ⲍ̅)</span> ⲉⲣⲉ ⲟⲩϣⲉⲉⲣⲉ ϣⲏⲙ ϣⲟⲟⲡ ⲛⲁϥ
  ⲉϥⲥⲁⲁⲛϣ ⲙ̅ⲙⲟⲥ ⲧϣⲉⲉⲣⲉ ⲛ̅ⲁⲙⲉⲓⲛⲇⲁⲃ ⲡⲥⲟⲛ ⲙ̅ⲡⲉϥⲉⲓⲱⲧ ⲉⲡⲉⲥⲣⲁⲛ ⲡⲉ ⲉⲥⲑⲏⲣ ϩⲙ̅ ⲡⲧⲣⲉ
  ⲛⲉⲥⲉⲓⲟⲧⲉ ⲇⲉ ⲥⲱⲕ ⲉⲃⲟⲗ ⲁϥⲡⲁⲓⲧⲉⲩⲉ ⲙ̅ⲙⲟⲥ ⲛⲁϥ ⲉⲩⲥϩⲓⲙⲉ ⲁⲩⲱ ⲧϣⲉⲉⲣⲉ ϣⲏⲙ ⲉⲛⲉ ⲛⲁⲛⲟⲩⲥ ⲡⲉ
  ϩⲙ̅ ⲡⲉⲥϩⲣⲃ̅ <span style="color:#b00e23">(ⲏ̅)</span> ⲛ̅ⲧⲉⲣⲟⲩⲥⲱⲧⲙ̅ ⲇⲉ
  ⲉⲡⲉⲡⲣⲟⲧⲁⲕⲙⲁ ⲙ̅ⲡⲣ̅ⲣⲟ ϩⲉⲛϣⲉⲉⲣⲉ ϣⲏⲙ ⲉⲛⲁϣⲱⲟⲩ ⲁⲩⲥⲟⲟⲩϩⲟⲩ ⲉⲥⲟⲩⲥⲟⲥ ⲧⲡⲟⲗⲓⲥ ⲧⲉⲧϩⲁⲧⲛ̅
  ⲅⲁⲓ ⲁⲩⲱ ⲉⲥⲑⲏⲣ ⲧⲣ̅ⲣⲱ ⲁⲩⲛ̅ⲧⲥ ⲉⲣⲁⲧϥ̅ ⲛ̅ⲅⲁⲓ ⲡⲉⲫⲩⲗⲁⲝ ⲛ̅ⲛⲉϩⲓⲟⲙⲉ <span style=
  "color:#b00e23">(ⲑ̅)</span> ⲧϣⲉⲉⲣⲉ ϣⲏⲙ ⲁⲥⲣⲁⲛⲁϥ ⲁⲥϭⲛ̅ ⲭⲁⲣⲓⲥ ⲛ̅ⲛⲁϩⲣⲁϥ ⲁϥϭⲉⲡⲏ
  [... <span style="color:#b00e23">(ⲓ̅)</span> <span style=
  "color:#b00e23">(ⲓ̅ⲁ̅)</span> <span style="color:#b00e23">(ⲓ̅ⲃ̅)</span>
  <span style="color:#b00e23">(ⲓ̅ⲅ̅)</span> <span style=
  "color:#b00e23">(ⲓ̅ⲇ̅)</span> <span style="color:#b00e23">(ⲓ̅ⲉ̅)</span>
  <span style="color:#b00e23">(ⲓ̅ⲋ̅)</span> ...]ⲝⲉⲣⲝⲏⲥ ϩⲙ̅ ⲡⲙⲉϩⲙⲛ̅ⲧⲥⲛⲟⲟⲩⲥ
  ⲛ̅ⲛ̅ⲉⲃⲟⲧ ⲉⲧⲉ ⲁⲣⲇⲁⲡⲉ ϩⲛ̅ ⲧⲙⲉϩⲥⲁϣϥⲉ ⲛ̅ⲣⲟⲙⲡⲉ ⲛ̅ⲧⲉϥⲙⲛ̅ⲧⲉⲣⲟ <span style=
  "color:#b00e23">(ⲓ̅ⲍ̅)</span> ⲁⲩⲱ ⲡⲣ̅ⲣⲟ ⲁϥⲟⲩⲉϣ ⲉⲥⲑⲏⲣ ⲁⲥϭⲓⲛⲉ ⲛ̅ⲟⲩⲭⲁⲣⲓⲥ ⲡⲁⲣⲁ
  ⲙ̅ⲡⲁⲣⲑⲉⲛⲟⲥ ⲧⲏⲣⲟⲩ ⲁϥϯ ⲉϫⲱⲥ ⲛ̅ⲧⲉϭⲣⲏⲡⲉ ⲛ̅ⲧⲉⲣ̅ⲣⲱ <span style=
  "color:#b00e23">(ⲓ̅ⲏ̅)</span> ⲡⲣ̅ⲣⲟ ⲁϥⲉⲓⲣⲉ ⲛ̅ⲟⲩϩⲟⲟⲡ ⲉⲛⲉϥϣⲃⲉⲉⲣ ⲙⲛ̅ ⲛⲉϥⲛⲟϭ
  ⲛ̅ⲥⲁϣϥ ⲛ̅ϩⲟⲟⲩ ⲡⲅⲁⲙⲟⲥ ⲛ̅ⲉⲥⲑⲏⲣ ⲁϥϫⲁⲥⲧϥ̅ <span style=
  "color:#b00e23">(ⲓ̅ⲑ̅)</span> ⲁϥⲉⲓⲣⲉ ⲛ̅ⲟⲩⲕⲱ ⲉⲃⲟⲗ ⲛ̅ⲛⲉⲧ ϩⲁ ⲧⲉϥⲙⲛ̅ⲧⲉⲣⲟ
  <span style="color:#b00e23">(ⲕ̅)</span> ⲉⲥⲑⲏⲣ ⲇⲉ ⲙ̅ⲡⲥⲟⲩⲱⲛϩ̅ ⲉⲃⲟⲗ ⲛ̅ⲧⲉⲥⲡⲟⲗⲓⲥ
  ⲧⲁⲓ̈ ⲅⲁⲣ ⲧⲉ ⲑⲉ ⲉⲛⲧⲁ ⲙⲁⲣⲇⲟⲭⲁⲓⲟⲥ ϩⲱⲛ ⲉⲧⲟⲟⲧⲥ̅ ⲉⲧⲣⲉⲥⲣ̅ϩⲟⲧⲉ ϩⲏⲧϥ̅ ⲙ̅ⲡⲛⲟⲩⲧⲉ ⲛ̅ⲥⲉⲓⲣⲉ
  ⲛ̅ⲛⲉϥⲡⲣⲟⲥⲧⲁⲅⲙⲁ ⲛ̅ⲑⲉ ⲟⲛ ⲉⲧⲥ̅ϣⲟⲟⲡ ⲛⲙ̅ⲙⲁϥ ⲁⲩⲱ ⲉⲥⲑⲏⲣ ⲙ̅ⲡⲥϣⲓⲃⲉ ⲛⲉⲥⲥⲙⲟⲧ
  <span style="color:#b00e23">(ⲕ̅ⲁ̅)</span> ⲁⲩⲙ̅ⲕⲁϩ ⲛ̅ϩⲏⲧ ⲛ̅ϭⲓ ⲡⲉⲥⲓⲟⲩⲣ ⲥⲛⲁⲩ
  ⲙ̅ⲡⲣ̅ⲣⲟ ⲛ̅ⲁⲣⲭⲓⲥⲱⲙⲁ ⲧⲟⲫⲩⲗⲁⲝ ⲉⲃⲟⲗ ϫⲉ ⲙⲁⲣⲇⲟⲭⲁⲓⲟⲥ ⲁϥϫⲓⲥⲉ ⲁⲩⲱ ⲁⲩⲕⲱⲧⲉ ⲛ̅ⲥⲁ ⲧⲉϩⲓⲏ
  ⲙ̅ⲙⲟⲩⲟⲩⲧ ⲛ̅ⲁⲣⲇⲁⲝⲉⲣⲝⲏⲥ ⲡⲣ̅ⲣⲟ <span style="color:#b00e23">(ⲕ̅ⲃ̅)</span> ⲁⲩⲧⲁⲙⲉ
  ⲙⲁⲣⲇⲟⲭⲁⲓⲟⲥ ⲉⲡϣϫⲉ ⲁϥⲧⲁⲩⲟϥ ⲉⲉⲥⲑⲏⲣ ⲁⲩⲱ ⲧⲣ̅ⲣⲱ ⲁⲥⲟⲩⲟⲛϩϥ̅ ⲉⲡⲣ̅ⲣⲟ ⲁⲣⲇⲁⲝⲉⲣⲝⲏⲥ ⲉⲧⲃⲉ
  ⲧⲉⲡⲓⲃⲟⲩⲗⲏ <span style="color:#b00e23">(ⲕ̅ⲅ̅)</span> ⲡⲣ̅ⲣⲟ ⲁϥϩⲉⲧⲁⲍⲉ ⲙ̅ⲡⲉⲥⲓⲟⲩⲣ
  ⲥⲛⲁⲩ ⲉⲁϥⲁϣⲧⲟⲩ ⲁⲩⲱ ⲡⲣ̅ⲣⲟ ⲁϥⲟⲩⲉϩⲥⲁⲛⲉ ⲉⲕⲁⲧⲁⲭⲱⲣⲓⲍⲉ ⲉⲩⲣ̅ⲡⲙⲉⲉⲩⲉ ⲛ̅ⲧⲃⲓⲃⲗⲓⲟⲑⲏⲕⲏ
  ⲙ̅ⲡⲣ̅ⲣⲟ ⲉⲧⲃⲉ ⲡⲡⲉⲧⲛⲁⲛⲟⲩϥ ⲙ̅ⲙⲁⲣⲇⲟⲭⲁⲓⲟⲥ ϩⲛ̅ ⲟⲩϣⲟⲩⲟⲩ</p>

  <h3 id="esther3">3</h3>

  <p><span style="color:#b00e23">(ⲁ̅)</span> ⲙⲛ̅ⲛ̅ⲥⲁ ⲛⲁⲓ̈ ⲡⲣ̅ⲣⲟ ⲁϥϫⲓⲥⲉ ⲛ̅ⲁⲙⲁⲛ
  ⲡϣⲏⲣⲉ ⲛ̅ⲁⲙⲁⲇⲁⲛⲑⲟⲥ ⲡⲃⲟⲩⲕⲁⲓⲟⲥ ⲁϥϯⲉⲟⲟⲩ ⲛⲁϥ ⲁⲩⲱ ϣⲁϥⲃⲱⲕ ⲉϩⲟⲩⲛ ⲛ̅ϣⲟⲣⲡ ⲙ̅ⲡⲣ̅ⲣⲟ ⲟⲩⲧⲉ
  ⲛⲉϥϣⲃⲉⲉⲣ ⲧⲏⲣⲟⲩ <span style="color:#b00e23">(ⲃ̅)</span> ⲛⲉⲧϩⲛ̅ ⲧⲁⲩⲗⲏ ⲧⲏⲣⲟⲩ
  ⲁⲩⲟⲩⲱϣⲧ ⲛⲁϥ ⲧⲁⲓ̈ ⲅⲁⲣ ⲧⲉ ⲑⲉ ⲉⲛⲧⲁ ⲡⲣ̅ⲣⲟ ⲟⲩⲉϩⲥⲁϩⲛⲉ ⲉⲧⲣⲉⲥϣⲱⲡⲉ ⲙⲁⲣⲇⲟⲭⲁⲓⲟⲥ ⲇⲉ
  ⲙ̅ⲡϥ̅ⲟⲩⲱϣⲧ̅ ⲛⲁϥ <span style="color:#b00e23">(ⲅ̅)</span> ⲛⲉⲧϩⲛ ⲧⲁⲩⲗⲏ ⲙ̅ⲡⲣ̅ⲣⲟ
  ⲁⲩϣⲁϫⲉ ⲙⲛ̅ ⲙⲁⲣⲇⲟⲭⲁⲓⲟⲥ ⲉⲩϫⲱ ⲙ̅ⲙⲟⲥ ϫⲉ ⲁϩⲣⲟⲕ ϫⲉ ⲛⲅ̅ⲥⲱⲧⲙ̅ ⲁⲛ ⲛ̅ⲥⲁ ⲛⲉⲧⲉⲣⲉ ⲡⲣ̅ⲣⲟ ϫⲱ
  ⲙ̅ⲙⲟⲟⲩ <span style="color:#b00e23">(ⲇ̅)</span> ⲛ̅ⲛⲉⲩϣⲁϫⲉ ⲛⲙ̅ⲙⲁϥ ⲙ̅ⲙⲏⲛⲉ
  ⲙ̅ⲡϥ̅ⲥⲱⲧⲙ̅ ⲛⲁⲩ ⲁⲩⲧⲁⲙⲉ ⲁⲙⲁⲛ ϫⲉ ⲙⲁⲣⲇⲟⲭⲁⲓⲟⲥ ⲥⲱⲧⲙ̅ ⲁⲛ ⲛ̅ⲥⲁ ⲛ̅ⲛ̅ϣⲁϫⲉ ⲙ̅ⲡⲣ̅ⲣⲟ
  ⲁⲩⲧⲁⲙⲙⲟϥ ⲅⲁⲣ ϫⲉ ⲟⲩⲓ̈ⲟⲩⲇⲁⲓ ⲡⲉ <span style="color:#b00e23">(ⲉ̅)</span> ⲁ ⲁⲙⲁⲛ
  ⲇⲉ ⲉⲓⲙⲉ ϫⲉ ⲙ̅ⲙⲁⲣⲇⲟⲭⲁⲓⲟⲥ ⲛⲁⲟⲩⲱϣⲧ̅ ⲛⲁϥ ⲁⲛ ⲁⲙⲁⲛ ⲁϥϭⲱⲛⲧ̅ <span style=
  "color:#b00e23">(ⲋ̅)</span> ⲁⲩⲱ ⲁϥϫⲓϣⲟϫⲛⲉ ⲉⲧⲁⲕⲟ ⲛ̅ⲛ̅ⲓ̈ⲟⲩⲇⲁⲓ ⲧⲏⲣⲟⲩ ⲉⲧϩⲛ̅
  ⲧⲙⲛ̅ⲧⲉⲣⲟ ⲛ̅ⲛ̅ⲁⲣⲇⲁⲝⲉⲣⲝⲏⲥ <span style="color:#b00e23">(ⲍ̅)</span> ϩⲛ̅
  ⲧⲙⲉϩⲙⲛ̅ⲧⲥⲛⲟⲟⲩⲥ ⲛ̅ⲣⲟⲙⲡⲉ ⲉⲣⲉ ⲁⲣⲇⲁⲝⲉⲣⲝⲏⲥ ⲟ ⲛ̅ⲣ̅ⲣⲟ ⲁϥⲱϣ ⲛ̅ⲟⲩⲯⲩⲫⲓⲥⲙⲁ ⲁϥⲛⲟⲩϫⲉ
  ⲛ̅ⲟⲩϩⲟⲟⲩ ⲉⲃⲟⲗ ϩⲛ̅ ⲟⲩϩⲟⲟⲩ ⲁⲩⲱ ⲟⲩⲉⲃⲟⲧ ⲉⲃⲟⲗ ϩⲛ̅ ⲟⲩⲉⲃⲟⲧ ⲉⲧⲁⲕⲟ ⲙ̅ⲡⲅⲉⲛⲟⲥ
  ⲙ̅ⲙⲁⲣⲇⲟⲭⲁⲓⲟⲥ ⲁⲩⲱ ⲡⲉⲕⲗⲏⲣⲟⲥ ⲁϥϩⲉ ⲉϩⲣⲁⲓ̈ ⲉϫⲛ̅ ⲥⲟⲩⲙⲛ̅ⲧⲁϥⲧⲉ ⲙ̅ⲡⲉⲃⲟⲧ ⲉⲧⲉ ⲁⲇⲁⲣⲡⲉ
  <span style="color:#b00e23">(ⲏ̅)</span> ⲁϥϣⲁϫⲉ ⲛ̅ϭⲓ ⲁⲙⲁⲛ ⲙⲛ̅ ⲡⲣ̅ⲣⲟ ⲁⲣⲇⲁⲝⲉⲣⲝⲏⲥ
  ⲙ̅ⲙⲟⲥ ϫⲉ ⲟⲩⲛ ⲟⲩϩⲉⲑⲛⲟⲥ ϣⲟⲟⲡ ⲉϥϫⲟⲟⲣⲉ ⲉⲃⲟⲗ ϩⲛ̅ ⲛ̅ⲛ̅ϩⲉⲑⲛⲟⲥ ⲛ̅ⲧⲉⲕⲙⲛ̅ⲧⲉⲣⲟ ⲧⲏⲣⲥ̅
  ⲛⲉⲩⲛⲟⲙⲟⲥ ⲇⲉ ϣⲟⲃⲉ ⲡⲁⲣⲁ ⲛ̅ϩⲉⲑⲛⲟⲥ ⲧⲏⲣⲟⲩ ⲛ̅ⲛⲟⲙⲟⲥ ⲙ̅ⲡⲣ̅ⲣⲟ ⲛ̅ⲥⲉⲥⲱⲧⲙ̅ ⲁⲛ ⲛ̅ⲥⲱⲟⲩ ⲁⲩⲱ
  ⲛⲥ̅ⲣ̅ⲛⲟⲃⲣⲉ ⲁⲛ ⲙ̅ⲡⲣ̅ⲣⲟ ⲉⲧⲣⲉϥⲕⲁⲁⲩ <span style="color:#b00e23">(ⲑ̅)</span> ⲉϣⲱⲡⲉ
  ϭⲉ ⲉϩⲛⲉ ⲡⲣ̅ⲣⲟ ⲡⲉ ⲙⲁⲣⲉϥⲧⲱϭⲉ ⲉⲃⲟⲗ ⲛ̅ⲟⲩⲥϩⲁⲓ̈ ⲉⲧⲁⲕⲟⲟⲩ ⲁⲩⲱ ⲁⲛⲟⲕ ϯⲛⲁⲇⲓⲁⲅⲣⲁⲫⲉ
  ⲉⲡⲅⲁⲍⲱⲫⲩⲗⲁⲕⲓⲟⲛ ⲙ̅ⲡⲣ̅ⲣⲟ ⲛ̅ⲟⲩⲧⲃⲁ ⲛ̅ϭⲓ ⲛ̅ϭⲱⲣ <span style=
  "color:#b00e23">(ⲓ̅)</span> ⲡⲣ̅ⲣⲟ ⲇⲉ ⲁϥⲛ̅ ⲡⲉϥⲝⲟⲩⲣ ⲉⲃⲟⲗ ⲁϥⲧⲁⲁϥ ⲉϩⲣⲁⲓ̈ ⲉⲧⲟⲟⲧϥ̅
  ⲛ̅ⲁⲙⲁⲛ ⲡⲉⲧⲥϩⲁⲓ̈ ⲉⲧⲃⲉ ⲓ̈ⲟⲩⲇⲁⲓ <span style="color:#b00e23">(ⲓ̅ⲁ̅)</span> ⲁⲩⲱ
  ⲡⲉϫⲉ ⲡⲣ̅ⲣⲟ ⲛ̅ⲁⲙⲁⲛ ϫⲉ ⲛ̅ϩⲟⲙⲛ̅ⲧ ⲙⲉⲛ ⲕⲁⲁⲩ ⲛⲁⲕ ⲡϩⲉⲑⲛⲟⲥ ⲇⲉ ⲁⲣⲓⲣⲉ ⲛⲁϥ ⲛ̅ⲑⲉ
  ⲉⲧⲕ̅ⲟⲩⲁϣⲥ̅ <span style="color:#b00e23">(ⲓ̅ⲃ̅)</span> ⲁϥⲙⲟⲩⲧⲉ ⲉⲛⲉⲅⲣⲁⲙⲙⲁⲧⲉⲩⲥ
  ⲙ̅ⲡⲣ̅ⲣⲟ ⲙ̅ⲡϣⲟⲣⲡ̅ ⲛ̅ⲉⲃⲟⲧ ⲁⲩⲥϩⲁⲓ̈ ⲕⲁⲧⲁ ⲑⲉ ⲉⲛⲧⲁ ⲁⲙⲁⲛ ⲟⲩⲉϩⲥⲁϩⲛⲉ ⲛ̅ⲛⲉⲥⲧⲣⲁⲧⲏⲅⲟⲥ ⲙⲛ̅
  ⲛ̅ⲛ̅ⲁⲣⲭⲱⲛ ⲛ̅ⲛⲉⲭⲱⲣⲁ ⲧⲏⲣⲟⲩ ϫⲓⲛ ϯⲛⲇⲓⲕⲏ ϣⲁ ϩⲣⲁⲓ̈ ⲉⲡⲕⲁϩ ⲛ̅ⲛⲉϭⲟⲟϣ ϣⲉ ϫⲟⲩⲧⲥⲁϣϥⲉ
  ⲛ̅ⲭⲱⲣⲁ ⲛ̅ⲁⲣⲭⲱⲛ ⲛ̅ⲛ̅ϩⲉⲑⲛⲟⲥ ⲕⲁⲧⲁ ⲧⲉⲩⲗⲉⲝⲏⲥ [... <span style=
  "color:#b00e23">(ⲓ̅ⲅ̅)</span> <span style="color:#b00e23">(B:ⲁ̅)</span>
  <span style="color:#05537d">(13:1)</span> <span style=
  "color:#b00e23">(B:ⲃ̅)</span> <span style="color:#05537d">(13:2)</span>
  <span style="color:#b00e23">(B:ⲅ̅)</span> <span style=
  "color:#05537d">(13:3)</span> <span style="color:#b00e23">(B:ⲇ̅)</span>
  <span style="color:#05537d">(13:4)</span> <span style=
  "color:#b00e23">(B:ⲉ̅)</span> <span style="color:#05537d">(13:5)</span> ...]
  ⲛⲙ̅ⲡⲉⲑⲟⲟⲩ ⲉⲧⲙ̅ⲕⲁ ⲧⲉⲓ̈ⲙⲛ̅ⲧⲉⲣⲟ ⲉⲥⲙⲓⲛⲉ ⲁⲩⲱ ⲉϣⲱⲡⲉ ϩⲛ̅ ⲟⲩⲥϭⲣⲁϩⲧ̅ <span style=
  "color:#b00e23">(B:ⲋ̅)</span> <span style="color:#05537d">(13:6)</span>
  ⲁⲛⲟⲩⲉϩⲥⲁϩⲛⲉ ⲇⲉ ϫⲉⲕⲁⲥ ⲛⲉⲧⲉⲣⲉ ⲁⲙⲁⲛ ⲛⲁⲟⲩⲟⲛϩⲟⲩ ⲉⲃⲟⲗ ⲡⲉⲧϣⲟⲟⲡ ⲉϫⲛ̅ ⲛⲉϩⲃⲏⲩⲉ ⲉϥⲟ
  ⲙ̅ⲙⲁϩⲥⲛⲁⲩ ⲛ̅ⲉⲓⲱⲧ ⲛⲁⲛ ⲉⲧⲁⲕⲟⲟⲩ ⲧⲏⲣⲟⲩ ⲉⲡⲧⲏⲣϥ̅ ⲙⲛ̅ ⲛⲉⲩϩⲓⲟⲙⲉ ⲙⲛ̅ ⲛⲉⲩϣⲏⲣⲉ ϩⲛ̅ ⲧⲥⲏϥⲉ
  ⲛ̅ⲛⲉⲩϫⲁϫⲉ ⲁϫⲛ̅ ⲛⲁ ⲛⲓⲙ ϩⲓϯⲥⲟ ϩⲛ̅ ⲥⲟⲩⲙⲛ̅ⲧⲁϥⲧⲉ ⲙ̅ⲡⲙⲁϩⲙⲛ̅ⲧⲥⲛⲟⲟⲩⲥ ⲛ̅ⲛ̅ⲉⲃⲟⲧ ⲉⲧⲉ
  ⲁⲇⲁⲣ ⲡⲉ ⲛ̅ⲧⲉⲓ̈ⲣⲟⲙⲡⲉ ⲉⲧϣⲟⲟⲡ <span style="color:#b00e23">(B:ⲍ̅)</span>
  <span style="color:#05537d">(13:7)</span> ϫⲉⲕⲁⲥ ⲉⲧⲉⲧⲛⲉⲧⲁⲕⲟⲟⲩ ⲛ̅ⲧⲉⲧⲛ̅ⲧⲣⲉⲩⲃⲱⲕ
  ⲧⲉⲛⲟⲩ ⲉϩⲉⲛϣⲁϥⲧⲉⲛⲉ ⲛ̅ⲟⲩϩⲟⲟⲩ ⲛ̅ⲟⲩⲱⲧ ϩⲛ̅ ⲟⲩϭⲟⲙ ⲉⲁⲙⲛ̅ⲧⲉ ϫⲉⲕⲁⲥ ⲡⲟⲩⲟⲉⲓϣ ⲉⲧⲛⲏⲩ ⲉⲩⲉϯ
  ⲛⲁⲛ ϣⲁⲃⲟⲗ ⲛ̅ⲛⲉϩⲃⲏⲩⲉ ⲉⲩⲥϭⲣⲁϩⲧ̅ ⲁⲩⲱ ⲉⲩⲥⲙⲟⲛⲧ̅ <span style=
  "color:#b00e23">(ⲓ̅ⲇ̅)</span> ⲛ̅ⲁⲛⲧⲓⲅⲣⲁⲫⲟⲛ ⲇⲉ ⲛ̅ⲛ̅ⲉⲡⲓⲥⲧⲟⲗⲏ ⲛ̅ⲛⲉⲩⲧⲱϭⲉ ⲙ̅ⲙⲟⲟⲩ
  ⲉⲃⲟⲗ ⲡⲉ ⲕⲁⲧⲁ ⲭⲱⲣⲁ ⲭⲱⲣⲁ ⲉⲩⲟⲩⲉϩⲥⲁϩⲛⲉ ⲛ̅ϩⲉⲑⲛⲟⲥ ⲧⲏⲣⲟⲩ ⲉⲧⲣⲉⲩϣⲱⲡⲉ ⲉⲩⲥⲃ̅ⲧⲱⲧ
  ⲉⲡⲉⲓ̈ϩⲟⲟⲩ <span style="color:#b00e23">(ⲓ̅ⲉ̅)</span> ⲡⲟⲩⲉϩⲥⲁϩⲛⲉ ⲇⲉ ⲛ̅ⲛⲉϥϭⲉⲡⲏ
  ⲉⲥⲟⲩⲥⲟⲥ ⲧⲡⲟⲗⲓⲥ ⲡⲣ̅ⲣⲟ ⲇⲉ ⲙⲛ̅ ⲁⲙⲁⲛ ⲛ̅ⲛⲉⲩϫⲓⲕⲣⲟϥ ⲡⲉ ⲁⲩⲱ ⲧⲡⲟⲗⲓⲥ ⲉⲛⲉ ⲁⲥϣⲧⲟⲣⲧⲣ̅
  ⲡⲉ</p>

  <h3 id="esther4">4</h3>

  <p><span style="color:#b00e23">(ⲁ̅)</span> ⲙⲁⲣⲇⲟⲭⲁⲓⲟⲥ ⲇⲉ ⲛ̅ⲧⲉⲣⲉϥⲉⲓⲙⲉ
  ⲉⲡⲉⲧⲛⲁϫⲱⲕ ⲉⲃⲟⲗ ⲁϥⲡⲉϩ ⲛⲉϥϩⲟⲓ̈ⲧⲉ ⲁϥϯ ϩⲓⲱⲱϥ ⲛ̅ⲟⲩϭⲟⲟⲩⲛⲉ ⲁϥϣⲉϣ ⲕⲣ̅ⲙⲉⲥ ⲉϫⲱϥ ⲁϥⲡⲱⲧ
  ⲉⲡⲥⲁ ⲛ̅ⲃⲟⲗ ϩⲓⲧⲛ ⲧⲉⲡⲗⲁⲧⲓⲁ ⲛ̅ⲧⲡⲟⲗⲓⲥ ⲉϥϫⲓϣⲕⲁⲕ ⲉⲃⲟⲗ ϩⲛ̅ ⲟⲩⲛⲟϭ ⲛ̅ⲥⲙⲏ ϫⲉ ⲥⲉⲛⲁⲧⲁⲕⲉ
  ⲟⲩϩⲉⲑⲛⲟⲥ ⲉⲙⲡϥ̅ⲣ̅ ⲗⲁⲁⲩ ⲛ̅ϫⲓ ⲛ̅ϭⲟⲛⲥ̅ <span style="color:#b00e23">(ⲃ̅)</span>
  ⲁϥⲉⲓ ϣⲁϩⲣⲁⲓ̈ ⲉⲧⲡⲩⲗⲏ ⲙ̅ⲡⲣ̅ⲣⲟ ⲁϥⲁϩⲉⲣⲁⲧϥ̅ ⲙ̅ⲡⲉⲥⲧⲟ ⲅⲁⲣ ⲛⲁϥ ⲁⲛ ⲡⲉ ⲉⲧⲣⲉϥⲃⲱⲕ ⲉϩⲟⲩⲛ
  ⲉⲧⲁⲩⲗⲏ ⲉⲣⲉ ⲟⲩⲟϭⲟⲟⲩ ⲛⲉ ϩⲓ̈ⲱⲱϥ ⲉⲣⲉ ⲟⲩⲕⲣⲙⲉⲥ ϩⲓϫⲱϥ <span style=
  "color:#b00e23">(ⲅ̅)</span> ⲁⲩⲱ ϩⲛ̅ ⲛⲉⲭⲱⲣⲁ ⲧⲏⲣⲟⲩ ⲉⲛⲧⲁⲩⲧⲉϭ ⲛⲉⲥϩⲁⲓ̈ ⲉⲃⲟⲗ
  ⲛ̅ϩⲏⲧⲟⲩ ⲟⲩⲁϣⲕⲁⲕ ⲙⲛ̅ ⲟⲩⲛⲉϩⲡⲉ ⲙⲛ̅ ⲟⲩϩⲏⲃⲉ ⲁⲩϣⲱⲡⲉ ⲛ̅ⲓ̈ⲟⲩⲇⲁⲓ ⲧⲏⲣⲟⲩ ⲁⲩⲡⲉⲣϣ̅ ϩⲁⲣⲟⲟⲩ
  ⲛ̅ⲟⲩϭⲟⲟⲩⲛⲉ ⲙⲛ̅ ⲟⲩⲕⲣ̅ⲙⲉⲥ <span style="color:#b00e23">(ⲇ̅)</span> ⲛ̅ⲛ̅ϩⲙ̅ϩⲁⲗ ⲇⲉ
  ⲛ̅ⲧⲣ̅ⲣⲱ ⲁⲩⲃⲱⲕ ⲛⲁⲥ ⲉϩⲟⲩⲛ ⲁⲩϫⲓⲡⲟⲩⲱ ⲛⲁⲥ ⲁⲥϣⲧⲟⲣⲧⲣ̅ ⲛ̅ⲧⲉⲣⲉⲥⲥⲱⲧⲙ̅ ⲉⲡⲉⲛⲧⲁϥϣⲱⲡⲉ
  ⲁⲥϫⲟⲟⲩ ⲉⲃⲟⲗ ⲉϯ ⲛ̅ϩⲉⲛϩⲟⲓ̈ⲧⲉ ϩⲓⲱⲱϥ ⲙ̅ⲙⲁⲣⲇⲟⲭⲁⲓⲟⲥ ⲉϥⲓ ⲛ̅ⲧϭⲟⲟⲩⲛⲉ ϩⲓϫⲱϥ ⲛ̅ⲧⲟϥ ⲇⲉ
  ⲙ̅ⲡϥ̅ⲕⲁⲁⲥ ⲉϩⲣⲁⲓ̈ <span style="color:#b00e23">(ⲉ̅)</span> ⲉⲥⲑⲏⲣ ⲇⲉ ⲁⲥⲙⲟⲩⲧⲉ
  ⲉⲁⲭⲣⲁⲑⲁⲓⲟⲥ ⲡⲉⲥⲥⲓⲟⲩⲣ ⲡⲉⲧⲁϩⲉⲣⲁⲧϥ̅ ⲙ̅ⲡⲉⲥⲃⲟⲗ ⲁⲥϫⲟⲟⲩϥ ⲉⲉⲓⲙⲉ ⲛ̅ⲧⲟⲟⲧϥ̅ ⲙ̅ⲙⲁⲣⲇⲟⲭⲁⲓⲟⲥ
  ϩⲛ̅ ⲧⲉⲡⲗⲁⲧⲓⲁ ϩⲁ ⲧⲉⲙⲡⲉⲣⲓⲡⲉⲣⲟⲓ <span style="color:#b00e23">(ⲋ̅)</span>
  <span style="color:#b00e23">(ⲍ̅)</span> ⲙⲁⲣⲇⲟⲭⲁⲓⲟⲥ ⲇⲉ ⲁϥⲧⲁⲙⲟϥ ⲉⲡⲉⲛⲧⲁϥϣⲱⲡⲉ ⲁⲩⲱ
  ⲡⲉⲣⲏⲧ ⲉⲛⲧⲁ ⲁⲙⲁⲛ ⲉⲣⲏⲧ ⲙ̅ⲙⲟϥ ⲙ̅ⲡⲣ̅ⲣⲟ ⲛ̅ⲟⲩⲁⲅⲟⲍⲁ ⲛ̅ⲟⲩⲧⲃⲁ ⲛ̅ϭⲓⲛϭⲱⲣ ϫⲉ ⲉϥⲉⲧⲁⲕⲉ
  ⲛ̅ⲓ̈ⲟⲩⲇⲁⲓ <span style="color:#b00e23">(ⲏ̅)</span> ⲁⲩⲱ ⲡⲁⲛⲧⲓⲅⲣⲁⲫⲟⲛ ⲙ̅ⲡⲉⲥϩⲁⲓ̈
  ⲉⲛⲧⲁⲩⲧⲟϭϥ̅ ⲉⲃⲟⲗ ϩⲛ̅ ⲥⲟⲩⲥⲟⲥ ⲉⲧⲁⲕⲟⲟⲩ ⲁϥⲧⲁⲁϥ ⲛⲁϥ ⲉⲧⲟⲩⲟϥ ⲉⲉⲥⲑⲏⲣ ⲁϥϫⲟⲟⲥ ⲛⲁϥ
  ⲉⲧⲣⲉⲥⲃⲱⲕ ⲉϩⲟⲩⲛ ϣⲁ ⲡⲣ̅ⲣⲟ ⲛⲥ̅ⲡⲁⲣⲉⲧⲓ ⲙ̅ⲡⲉⲓ̈ϩⲱⲃ ⲃⲱⲕ ϭⲉ ⲛ̅ⲧⲉⲁⲝⲓⲟⲩ ⲙ̅ⲙⲟϥ ⲉⲧⲃⲉ ⲡⲗⲁⲟⲥ
  ⲙⲛ̅ ⲧⲡⲟⲗⲓⲥ ⲛ̅ⲧⲉⲣ̅ⲡⲙⲉⲉⲩⲉ ⲛ̅ⲛⲉϩⲟⲟⲩ ⲙ̅ⲡⲟⲩⲑⲃ̅ⲃⲓⲟ ⲛ̅ⲑⲉ ⲉⲛⲧⲁⲉⲓ ⲉϩⲣⲁⲓ̈ ϩⲛ̅ ⲧⲁϭⲓϫ
  ⲉⲃⲟⲗ ϫⲉ ⲁⲙⲁⲛ ⲡⲉⲧⲟ ⲙ̅ⲙⲁϩⲥⲛⲁⲩ ⲛ̅ⲡⲣ̅ⲣⲟ ⲁϥϣⲁϫⲉ ⲉⲧⲃⲏⲏⲧⲛ̅ ⲉⲡⲙⲟⲩ ⲉⲡⲓⲕⲁⲗⲓ ϭⲉ ⲙ̅ⲡϫⲟⲓ̈ⲥ
  ⲉⲧⲃⲏⲏⲧⲛ̅ ⲛ̅ⲧⲉⲁϩⲙⲛ̅ ⲉⲃⲟⲗ ϩⲙ̅ ⲡⲙⲟⲩ <span style="color:#b00e23">(ⲑ̅)</span>
  ⲁⲭⲣⲁⲑⲁⲓⲟⲥ ⲇⲉ ⲁϥⲃⲱⲕ ⲉϩⲟⲩⲛ ⲁϥϣⲁϫⲉ ⲙⲛ̅ ⲉⲥⲑⲏⲣ ⲛ̅ⲛⲉⲓ̈ϣⲁϫⲉ ⲧⲏⲣⲟⲩ <span style=
  "color:#b00e23">(ⲓ̅)</span> ⲉⲥⲑⲏⲣ ⲇⲉ ⲡⲉϫⲁⲥ ⲛ̅ⲁⲭⲣⲁⲑⲁⲓⲟⲥ ϫⲉ ⲃⲱⲕ ϣⲁ ⲙⲁⲣⲇⲟⲭⲁⲓⲟⲥ
  ⲛⲅ̅ϫⲟⲟⲥ ⲛⲁϥ <span style="color:#b00e23">(ⲓ̅ⲁ̅)</span> ϫⲉ ⲛⲛ̅ⲛⲟⲙⲟⲥ ⲧⲏⲣⲟⲩ
  ⲕⲥⲟⲟⲩⲛ ⲙ̅ⲙⲟⲟⲩ ϫⲉ ⲣⲱⲙⲉ ⲛⲓⲙ ϩⲓ ⲥϩⲓⲙⲉ ⲉⲧⲛⲁⲃⲱⲕ ⲉϩⲟⲩⲛ ϣⲁ ⲡⲣ̅ⲣⲟ ⲉⲧⲁⲩⲗⲏ ⲉⲧϩⲓϩⲟⲩⲛ
  ⲁϫⲛ̅ ⲧⲣⲉⲩⲙⲟⲩⲧⲉ ⲉⲣⲟϥ ⲙⲛ̅ⲧϥ̅ⲟⲩϫⲁⲓ̈ ⲙ̅ⲙⲁⲩ ⲉⲣϣⲁⲛ ⲡⲣ̅ⲣⲟ ⲇⲉ ⲥⲟⲩⲧⲛ̅ ⲡⲉϥϭⲉⲣⲱⲃ ⲛ̅ⲛⲟⲩⲃ
  ⲉⲃⲟⲗ ⲡⲁⲓ̈ ϥⲛⲁⲟⲩϫⲁⲓ̈ ⲁⲛⲟⲕ ϭⲉ ϩⲱⲱⲧ ⲙ̅ⲡⲟⲩⲙⲟⲩⲧⲉ ⲉⲣⲟⲓ̈ ⲉⲃⲱⲕ ⲉϩⲟⲩⲛ ϣⲁ ⲡⲣ̅ⲣⲟ ⲉⲓⲥ
  ⲁⲟⲩⲉⲃⲟⲧ ⲛ̅ϩⲟⲟⲩ <span style="color:#b00e23">(ⲓ̅ⲃ̅)</span> ⲁ ⲁⲭⲣⲁ[ⲑⲁⲓⲟⲥ ...
  <span style="color:#b00e23">(ⲓ̅ⲅ̅)</span> <span style=
  "color:#b00e23">(ⲓ̅ⲇ̅)</span> <span style="color:#b00e23">(ⲓ̅ⲉ̅)</span>
  <span style="color:#b00e23">(ⲓ̅ⲋ̅)</span> <span style=
  "color:#b00e23">(ⲓ̅ⲍ̅)</span></p>

  <h3 id="estherC">C</h3>

  <p><span style="color:#b00e23">(ⲁ̅)</span> <span style=
  "color:#05537d">(13:8)</span> <span style="color:#b00e23">(ⲃ̅)</span>
  <span style="color:#05537d">(13:9)</span> <span style=
  "color:#b00e23">(ⲅ̅)</span> <span style="color:#05537d">(13:10)</span>
  <span style="color:#b00e23">(ⲇ̅)</span> <span style=
  "color:#05537d">(13:11)</span> <span style="color:#b00e23">(ⲉ̅)</span>
  <span style="color:#05537d">(13:12)</span> <span style=
  "color:#b00e23">(ⲋ̅)</span> <span style="color:#05537d">(13:13)</span>
  <span style="color:#b00e23">(ⲍ̅)</span> <span style=
  "color:#05537d">(13:14)</span> ...] ⲛ̅ⲛⲁϯⲉⲟⲟⲩ ⲙ̅ⲙⲓⲛⲉ ⲙ̅ⲡⲉⲧⲡⲉ ⲙ̅ⲡⲉⲟⲟⲩ
  ⲙ̅ⲡⲁⲛⲟⲩⲧⲉ ⲁⲩⲱ ⲛ̅ϯⲛⲁⲟⲩⲱϣⲧ ⲁⲛ ⲛ̅ⲗⲁⲁⲩ ⲛ̅ⲥⲁⲃⲗⲗⲁⲕ ⲡϫⲟⲉⲓⲥ ⲟⲩⲇⲉ ⲛ̅ϯⲛⲁⲣ̅ ⲗⲁⲁⲩ ⲁⲛ ϩⲛ̅
  ⲟⲩⲙⲛ̅ⲧϫⲁⲥⲓϩⲏⲧ <span style="color:#b00e23">(ⲏ̅)</span> <span style=
  "color:#05537d">(13:15)</span> ⲧⲉⲛⲟⲩ ϭⲉ ⲡϫⲟⲉⲓⲥ ⲡⲛⲟⲩⲧⲉ ⲛ̅ⲁⲃⲣⲁϩⲁⲙ ϯⲥⲟ ⲉⲡⲉⲕⲗⲁⲟⲥ
  ϫⲉ ⲥⲉϭⲱϣⲧ̅ ⲉϫⲱⲛ ⲉⲩⲧⲁⲕⲟ ⲁⲩⲱ ⲁⲩⲉⲡⲓⲑⲩⲙⲓ ⲉⲧⲁⲕⲉ ⲧⲉⲕⲕⲗⲏⲣⲟⲛⲟⲙⲓⲁ ϫⲓⲛ ⲧⲉϩⲟⲩⲉⲓⲧⲉ
  <span style="color:#b00e23">(ⲑ̅)</span> <span style=
  "color:#05537d">(13:16)</span> ⲙ̅ⲡⲣ̅ⲕⲱ ⲛ̅ⲥⲱⲕ ⲛ̅ⲧⲉⲕⲙⲉⲣⲓⲥ ⲧⲁⲓ̈ ⲉⲛⲧⲁⲕⲥⲟⲧⲥ ⲉⲃⲟⲗ
  ϩⲙ̅ ⲡⲕⲁϩ ⲛ̅ⲕⲏⲙⲉ <span style="color:#b00e23">(ⲓ̅)</span> <span style=
  "color:#05537d">(13:17)</span> ⲥⲱⲧⲙ̅ ⲉⲡⲁⲧⲱⲃϩ̅ ⲛⲅ̅ⲟⲩⲱⲛϩ̅ ⲉⲃⲟⲗ ⲙ̅ⲡⲉⲕⲕⲗⲏⲣⲟⲥ
  ⲛⲅ̅ⲕⲧⲟ ⲙ̅ⲡⲉⲛϩⲏⲃⲉ ⲉⲩⲣⲁϣⲉ ϫⲉⲕⲁⲥ ⲉⲛⲉⲥⲙⲟⲩ ⲉⲣⲟⲕ ⲡϫⲟⲉⲓⲥ ⲉⲛⲟⲛϩ̅ ⲙ̅ⲡⲣ̅ⲧⲁⲕⲟ ⲛ̅ⲧⲧⲁⲡⲣⲟ
  ⲛ̅ⲛⲉⲧⲥⲙⲟⲩ ⲉⲣⲟⲕ <span style="color:#b00e23">(ⲓ̅ⲁ̅)</span> <span style=
  "color:#05537d">(13:18)</span> ⲁⲩⲱ ⲡⲓⲥⲣⲁⲏⲗ ⲧⲏⲣϥ̅ ⲁϥⲁϣⲕⲁⲕ ⲉⲃⲟⲗ ϩⲛ̅ ⲧⲉⲩϭⲟⲙ ϫⲉ
  ⲡⲉⲩⲙⲟⲩ ⲛⲉϥϩⲁ ⲛⲉⲩⲃⲁⲗ <span style="color:#b00e23">(ⲓ̅ⲃ̅)</span> <span style=
  "color:#05537d">(14:1)</span> ⲉⲥⲑⲏⲣ ⲧⲣ̅ⲣⲱ ⲁⲥⲡⲱⲧ ⲉⲣⲁⲧϥ̅ ⲙ̅ⲡϫⲟⲉⲓⲥ ϩⲛ̅ ⲟⲩϩⲟⲧⲉ
  ⲙ̅ⲙⲟⲩ <span style="color:#b00e23">(ⲓ̅ⲅ̅)</span> <span style=
  "color:#05537d">(14:2)</span> ⲁⲥⲕⲁⲁⲥ ⲕⲁϩⲏⲩ ⲛ̅ⲑⲃ̅ⲥⲱ ⲙ̅ⲡⲉⲥⲉⲟⲟⲩ ⲁⲩⲱ ⲁⲥϯ ϩⲓⲱⲱⲥ
  ⲛ̅ϩⲉⲛϩⲟⲓ̈ⲧⲉ ⲛ̅ϩⲏⲃⲉ ϩⲓϩⲱϫ ⲁⲩⲱ ⲉⲡⲙⲁ ⲛ̅ⲛⲉⲥϯ ⲛ̅ⲟⲩⲃⲉ ⲙ̅ⲙⲛ̅ⲧϣⲟⲩϣⲟ ⲁⲥⲙⲉϩ ⲧⲉⲥⲁⲡⲉ
  ⲛ̅ⲕⲣ̅ⲙⲉⲥ ϩⲓⲉⲓⲧⲛ ⲁⲩⲱ ⲡⲉⲥⲥⲱⲙⲁ ⲁⲥⲑⲃ̅ⲃⲓⲟϥ ⲉⲙⲁⲧⲉ ⲁⲩⲱ ⲙⲁ ⲛⲓⲙ ⲙ̅ⲡⲕⲟⲥⲙⲟⲥ ⲙ̅ⲡⲉⲥⲧⲉⲗⲏⲗ
  ⲁⲥⲙⲁϩⲟⲩ ⲙ̅ⲡⲉⲥϥⲱ ⲉⲧⲥⲉϩⲥⲱϩ <span style="color:#b00e23">(ⲓ̅ⲇ̅)</span>
  <span style="color:#05537d">(14:3)</span> ⲁⲥⲧⲃ̅ϩ ⲡϫⲟⲉⲓⲥ ⲡⲛⲟⲩⲧⲉ ⲙ̅ⲡⲓⲥⲣⲁⲏⲗ ⲉⲥϫⲱ
  ⲙ̅ⲙⲟⲥ ϫⲉ ⲡϫⲟⲉⲓⲥ ⲛ̅ⲧⲟⲕ ⲙⲁⲩⲁⲁⲕ ⲡⲉ ⲡⲁⲃⲟⲏⲑⲟⲥ ⲃⲟⲏⲑⲓ ⲉⲣⲟⲓ̈ ⲧⲉⲥϩⲓⲙⲉ ⲛ̅ⲟⲩⲟⲟⲧⲥ̅
  ⲉⲙⲛ̅ⲧⲥⲃⲟⲏⲑⲟⲥ ⲙ̅ⲙⲁⲩ ⲛ̅ⲥⲁⲃⲗⲗⲁⲕ <span style="color:#b00e23">(ⲓ̅ⲉ̅)</span>
  <span style="color:#05537d">(14:4)</span> ϫⲉ ⲡⲁⲕⲓⲛⲇⲩⲛⲟⲥ ϩⲛ̅ ⲧⲁϭⲓϫ
  <span style="color:#b00e23">(ⲓ̅ⲋ̅)</span> <span style=
  "color:#05537d">(14:5)</span> ⲁⲛⲟⲕ ⲡϫⲟⲉⲓⲥ ϣⲁⲓ̈ⲥⲱⲧⲙ̅ ⲛ̅ⲧⲟⲟⲧϥ̅ ⲙ̅ⲡⲁⲉⲓⲱⲧ ϫⲉ
  ⲛ̅ⲧⲟⲕ ⲁⲕϫⲓ ⲡⲓⲥⲣⲁⲏⲗ ⲉⲃⲟⲗ ϩⲛ̅ ⲛ̅ⲛ̅ϩⲉⲑⲛⲟⲥ ⲧⲏⲣⲟⲩ ⲁⲩⲱ ⲡⲉⲛⲉⲓⲱⲧ ⲉⲃⲟⲗ ϩⲛ̅ ⲛⲉⲩⲉⲓⲟⲧⲉ
  ⲉⲩⲕⲗⲏⲣⲟⲛⲟⲙⲓⲁ ϣⲁ ⲉⲛⲉϩ ⲁⲩⲱ ⲁⲕⲉⲓⲣⲉ ⲛⲁⲩ ⲛ̅ⲛⲉⲛⲧⲁⲕϫⲟⲟⲩ ⲉⲣⲟⲟⲩ <span style=
  "color:#b00e23">(ⲓ̅ⲍ̅)</span> <span style="color:#05537d">(14:6)</span>
  ⲁⲛⲣ̅ⲛⲟⲃⲉ ⲙ̅ⲡⲉⲕⲙ̅ⲧⲟ ⲉⲃⲟⲗ ⲁⲩⲱ ⲁⲕⲧⲁⲁⲛ ⲉϩⲣⲁⲓ̈ ⲉⲧⲟⲟⲧⲟⲩ ⲛ̅ⲛⲉⲛϫⲓϫⲓⲉⲉⲩ <span style=
  "color:#b00e23">(ⲓ̅ⲏ̅)</span> <span style="color:#05537d">(14:7)</span> ⲉⲃⲟⲗ
  ϫⲉ ⲁⲛϯⲉⲟⲟⲩ ⲛ̅ⲛⲉⲩⲛⲟⲩⲧⲉ ⲛ̅ⲧⲕ̅ ⲟⲩⲇⲓⲕⲁⲓⲟⲥ ⲡϫⲟⲉⲓⲥ <span style=
  "color:#b00e23">(ⲓ̅ⲑ̅)</span> <span style="color:#05537d">(14:8)</span> ⲁⲩⲱ
  ⲧⲉⲛⲟⲩ ⲙⲛ̅ ⲟⲩⲣⲱϣⲉ ϩⲙ̅ ⲡⲡⲓⲣⲁⲥⲙⲟⲥ ⲛ̅ⲧⲉⲛⲙⲛ̅ⲧϩⲙ̅ϩⲁⲗ ⲁⲗⲗⲁ ⲁⲩⲕⲁ ⲛⲉⲩϭⲓϫ ⲉϫⲛ̅ ⲛ̅ϭⲓϫ
  ⲛ̅ⲛⲉⲩⲉⲓⲇⲱⲗⲟⲛ <span style="color:#b00e23">(ⲕ̅)</span> <span style=
  "color:#05537d">(14:9)</span> ⲉⲧⲣⲉⲩϥⲓ ⲙ̅ⲙⲁⲩ ⲛ̅ⲛ̅ⲧⲱϣ ⲛ̅ⲧⲉⲕⲧⲁⲡⲣⲟ ⲁⲩⲱ ⲉⲧⲁⲕⲟ
  ⲛ̅ⲧⲉⲕⲕⲗⲏⲣⲟⲛⲟⲙⲓⲁ ⲉϣⲧⲁⲙ ⲛ̅ⲧⲧⲁⲡⲣⲟ ⲛ̅ⲛⲉⲧⲥⲙⲟⲩ ⲉⲣⲟⲕ ⲁⲩⲱ ⲉⲱϣⲙ̅ ⲙ̅ⲡⲉⲟⲟⲩ
  ⲙ̅ⲡⲉⲕⲑⲩⲥⲓⲁⲥⲧⲏⲣⲓⲟⲛ <span style="color:#b00e23">(ⲕ̅ⲁ̅)</span> <span style=
  "color:#05537d">(14:10)</span> ⲁⲩⲱ ⲉⲧⲣⲉϥⲟⲩⲱⲛ ⲛ̅ⲧⲧⲁⲡⲣⲟ ⲛ̅ⲛ̅ϩⲉⲑⲛⲟⲥ ⲉϩⲉⲛⲁⲣⲉⲧⲏ
  ⲛ̅ⲛⲉⲧϣⲟⲩⲓⲧ ⲛ̅ⲧⲉ ⲟⲩⲣ̅ⲣⲟ ⲛ̅ⲥⲁⲣⲝ ⲣ̅ϣⲡⲏⲣⲉ ϣⲁ ⲉⲛⲉϩ <span style=
  "color:#b00e23">(ⲕ̅ⲃ̅)</span> <span style="color:#05537d">(14:11)</span>
  ⲡϫⲟⲉⲓⲥ ⲙ̅ⲡⲣ̅ϯ ⲙ̅ⲡⲉⲕⲥⲕⲏⲡⲧⲱⲣ ⲛ̅ⲛⲉⲧⲉ ⲛ̅ⲥⲉϣⲟⲟⲡ ⲁⲛ ⲁⲩⲱ ⲙ̅ⲡⲣ̅ⲧⲣⲉⲩⲥⲱⲃⲉ ϩⲙ̅ ⲡⲉⲛϩⲉ
  ⲁⲗⲗⲁ ⲕⲧⲉ ⲡⲉⲩϣⲟϫⲛⲉ ⲉϫⲱⲟⲩ ⲛⲅ̅ⲧⲁⲕⲉ ⲡⲉⲛⲧⲁϥⲧⲱⲟⲩⲛ ⲉϫⲱⲛ <span style=
  "color:#b00e23">(ⲕ̅ⲅ̅)</span> <span style="color:#05537d">(14:12)</span>
  ⲁⲣⲓⲡⲙⲉⲉⲩⲉ ⲡϫⲟⲉⲓⲥ ⲟⲩⲟⲛϩⲕ̅ ⲉⲃⲟⲗ ⲙ̅ⲡⲟⲩⲟⲉⲓϣ ⲛ̅ⲧⲉⲛⲑⲗⲓⲯⲓⲥ ⲁⲩⲱ ⲁⲛⲟⲕ ⲛⲅ̅ϯ ⲧⲱⲕ ⲛⲁⲓ̈
  ⲛ̅ϩⲏⲧ ⲡⲁⲛⲟⲩⲧⲉ ⲡⲉⲧⲁⲙⲁϩⲧⲉ ⲉϫⲛ̅ ⲁⲣⲭⲏ ⲛⲓⲙ <span style=
  "color:#b00e23">(ⲕ̅ⲇ̅)</span> <span style="color:#05537d">(14:13)</span> ϯ
  ⲟⲩϣⲁϫⲉ ⲉϥⲧⲏϣ ⲉⲧⲁⲧⲁⲡⲣⲟ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲙⲟⲩⲓ ⲛⲅ̅ⲕⲧⲉ ⲡⲉϥϩⲏⲧ ⲉⲟⲩⲙⲟⲥⲧⲉ ⲉϫⲙ̅ ⲡⲉⲧϯ
  ⲛⲙ̅ⲙⲁⲛ ⲉⲧⲉϥϩⲁⲏ ⲙⲛ̅ ⲛⲉⲧϥⲓ ⲛⲙ̅ⲙⲁϥ <span style="color:#b00e23">(ⲕ̅ⲉ̅)</span>
  <span style="color:#05537d">(14:14)</span> ⲁⲛⲟⲛ ⲇⲉ ⲛⲁϩⲙ̅ⲛ ϩⲛ̅ ⲧⲉⲕϭⲓϫ ⲛⲅ̅ⲃⲟⲏⲑⲓ
  ⲉⲣⲟⲓ̈ ⲧⲉⲥϩⲓⲙⲉ ⲛ̅ⲟⲩⲟⲧⲥ ⲉⲙⲛ̅ⲧⲥ̅ ⲗⲁⲁⲩ ⲛ̅ⲥⲁⲃⲗⲗⲁⲕ ⲡϫⲟⲉⲓⲥ ⲟⲩⲛ̅ⲧⲁⲕ ⲙ̅ⲙⲁⲩ ⲙ̅ⲡⲥⲟⲟⲩⲛ
  ⲧⲏⲣϥ̅ <span style="color:#b00e23">(ⲕ̅ⲋ̅)</span> <span style=
  "color:#05537d">(14:15)</span> ⲁⲩⲱ ⲕⲥⲟⲟⲩⲛ ϫⲉ ⲁⲓ̈ⲙⲟⲥⲧⲉ ⲡⲉⲟⲟⲩ ⲛ̅ⲛ̅ⲁⲛⲟⲙⲟⲥ ⲁⲩⲱ
  ϯⲃⲱⲧⲉ ⲛⲙ̅ⲙⲁⲛ ⲛ̅ⲕⲟⲧⲕ̅ ⲛ̅ⲁⲧⲥⲃ̅ⲃⲉ ⲛⲓⲙ ϩⲓ ϣⲙ̅ⲙⲟ ⲛⲓⲙ <span style=
  "color:#b00e23">(ⲕ̅ⲍ̅)</span> <span style="color:#05537d">(14:16)</span>
  ⲛ̅ⲧⲟⲕ ⲉⲧⲥⲟⲟⲩⲛ ⲛ̅ⲧⲁⲁⲛⲁⲅⲕⲏ ⲉϯ ⲛ̅ϩⲏⲧⲥ̅ ϫⲉ ϯⲃⲱⲧⲉ ⲙ̅ⲡⲙⲁⲉⲓⲛ ⲛ̅ⲧⲁⲙⲛ̅ⲧϫⲁⲥⲓϩⲏⲧ ⲡⲁⲓ̈
  ⲉⲧϩⲓϫⲛ̅ ⲧⲁⲁⲡⲉ ϩⲙ̅ ⲡⲉϩⲟⲟⲩ ⲙ̅ⲡⲁⲟⲩⲱⲛϩ̅ ⲉⲃⲟⲗ ϯⲃⲱⲧⲉ ⲙ̅ⲙⲟϥ ⲛ̅ⲑⲉ ⲛ̅ⲟⲩⲧⲟⲓⲥ ⲛ̅ϣⲣⲱ ⲁⲩⲱ
  ⲙⲉⲓ̈ⲧⲁⲁϥ ⲉϫⲱⲓ̈ ϩⲛ̅ ⲛⲉϩⲟⲟⲩ ⲉϯϣⲟⲟⲡ ⲙⲁⲩⲁⲁⲧ <span style=
  "color:#b00e23">(ⲕ̅ⲏ̅)</span> <span style="color:#05537d">(14:17)</span>
  ⲧⲉⲕϩⲙ̅ϩⲁⲗ ⲙ̅ⲡⲓ̈ⲟⲩⲱⲙ ϩⲛ̅ ⲧⲉⲧⲣⲁⲡⲉⲍⲁ ⲛ̅ⲁⲙⲁⲛ ⲁⲩⲱ ⲙ̅ⲡⲓ̈ϯⲉⲟⲟⲩ ⲙ̅ⲡⲙⲁ ⲛ̅ⲥⲱ ⲛⲣ̅ⲣⲱⲟⲩ
  ⲟⲩⲇⲉ ⲙ̅ⲡⲓ̈ⲥⲱ ⲛ̅ⲟⲩⲏⲣⲡ̅ ⲛ̅ⲟⲩⲱⲧⲛ̅ ⲉⲃⲟⲗ <span style="color:#b00e23">(ⲕ̅ⲑ̅)</span>
  <span style="color:#05537d">(14:18)</span> ⲁⲩⲱ ⲧⲉⲕϩⲙ̅ϩⲁⲗ ⲙ̅ⲡⲓ̈ⲉⲩⲫⲣⲁⲛⲉ ⲉϫⲙ̅
  ⲡⲉⲟⲟⲩ ⲙ̅ⲡⲁϣⲓⲡⲉ ϣⲁ ⲧⲉⲛⲟⲩ ⲛ̅ⲥⲁ ϩⲣⲁⲓ̈ ⲛ̅ϩⲏⲧⲕ̅ ⲡϫⲟⲓ̈ⲥ ⲡⲛⲟⲩⲧⲉ ⲛ̅ⲁⲃⲣⲁϩⲁⲙ
  <span style="color:#b00e23">(ⲗ̅)</span> <span style=
  "color:#05537d">(14:19)</span> ⲡⲛⲟⲩⲧⲉ ⲉⲧϭⲙ̅ϭⲟⲙ ⲉϫⲛ̅ ⲟⲩⲟⲛ ⲛⲓⲙ ⲥⲱⲧⲙ ⲉⲡⲉϩⲣⲟⲟⲩ
  ⲛ̅ⲛⲉⲛⲧⲁⲧⲉⲩϩⲉⲗⲡⲓⲥ ⲱϫⲛ̅ ⲛⲉⲧⲟⲩⲟⲩⲱϣ ⲉⲙⲟⲟⲩⲧⲟⲩ ⲁⲩⲱ ⲛⲅ̅ⲛⲁϩⲙ̅ⲛ ⲉⲧⲟⲟⲧⲟⲩ ⲛ̅ⲛⲉⲧⲡⲟⲛⲏⲣⲉⲩⲉ
  ⲉⲣⲟⲛ ⲛⲁϩⲙⲉⲧ ⲉⲃⲟⲗ ϩⲛ̅ ⲧⲁϩⲟⲧⲉ</p>

  <h3 id="estherD">D</h3>

  <p><span style="color:#b00e23">(ⲁ̅)</span> <span style=
  "color:#05537d">(15:1)</span> ⲁⲥϣⲱⲡⲉ ⲇⲉ ϩⲙ̅ ⲡⲙⲁϩϣⲟⲙⲛ̅ⲧ ⲛ̅ϩⲟⲟⲩ ⲛ̅ⲧⲉⲣⲉⲥⲟⲩⲱ
  ⲉⲥϣⲗⲏⲗ ⲁⲥⲕⲁⲁⲥ ⲕⲁϩⲏⲩ ̅ⲛⲛ̅ϩⲟⲓ̈ⲧⲉ ⲙ̅ⲡⲉⲥⲑⲃ̅ⲃⲟ ⲁⲥϭⲟⲟⲗⲉⲥ ⲙ̅ⲡⲉⲥⲉⲟⲟⲩ <span style=
  "color:#b00e23">(ⲃ̅)</span> <span style="color:#05537d">(15:2)</span> ⲁⲩⲱ
  ⲛ̅ⲧⲉⲣⲉⲥⲥⲁ ⲁⲥⲉⲡⲉⲓⲕⲁⲗⲓ ⲙ̅ⲡⲉⲧϭⲱϣⲧ̅ ⲉϫⲛ̅ ⲟⲩⲟⲛ ⲛⲓⲙ ⲡⲛⲟⲩⲧⲉ ⲡⲥⲱⲧⲏⲣ ⲁⲥϫⲓ ⲧϩⲙ̅ϩⲁⲗ
  ⲥⲛ̅ⲧⲉ ⲛⲙ̅ⲙⲁⲥ <span style="color:#b00e23">(ⲅ̅)</span> <span style=
  "color:#05537d">(15:3)</span> ⲟⲩⲓ ⲙⲉⲛ ⲁⲥⲣⲁⲕⲧⲥ̅ ⲉϫⲱⲥ ⲛ̅ⲑⲉ ⲉⲧⲥ̅ϭⲟⲟⲗⲉ ⲙ̅ⲙⲟⲥ
  <span style="color:#b00e23">(ⲇ̅)</span> <span style=
  "color:#05537d">(15:4)</span> ⲕⲉⲟⲩⲉⲓ ⲇⲉ ⲁⲥⲟⲩⲁϩⲥ̅ ⲛ̅ⲛ̅ⲥⲱⲥ ⲉⲥϥⲓ ⲉϩⲣⲁⲓ̈
  ⲛ̅ⲧⲉⲥϩⲟⲓ̈ⲧⲉ <span style="color:#b00e23">(ⲉ̅)</span> <span style=
  "color:#05537d">(15:5)</span> ⲛ̅ⲧⲟⲥ ϩⲱⲱⲥ ⲉⲥⲙⲟⲣϣ̅ ϩⲛ̅ ⲧⲁⲕⲙⲏ ⲙ̅ⲡⲉⲥⲥⲁ ⲉⲣⲉ
  ⲡⲉⲥϩⲟⲣⲟⲟⲩⲧ ⲛ̅ϣⲟⲩⲙⲉⲣⲓⲧϥ̅ ⲡⲉⲥϩⲏⲧ ⲇⲉ ⲛⲉϥϩⲏϫ ⲡⲉ ⲉⲃⲟⲗ ϩⲛ̅ ⲑⲟⲧⲉ <span style=
  "color:#b00e23">(ⲋ̅)</span> <span style="color:#05537d">(15:6)</span> ⲁⲩⲱ
  ⲛ̅ⲧⲉⲣⲉⲥⲃⲱⲕ ⲉϩⲟⲩⲛ ϩⲓⲧⲛ̅ ⲛ̅ⲣⲟ ⲧⲏⲣⲟⲩ ⲁⲥⲁϩⲉⲣⲁⲧⲥ̅ ⲙ̅ⲡⲉⲙⲧⲟ ⲉⲃⲟⲗ ⲙ̅ⲡⲣ̅ⲣⲟ ⲛ̅ⲧⲟϥ ⲇⲉ
  ⲡⲣ̅ⲣⲟ ⲛ̅ⲛⲉϥϩⲙⲟⲟⲥ ⲡⲉ ϩⲓϫⲙ̅ ⲡⲉⲑⲣⲟⲛⲟⲥ ⲛ̅ⲧⲉϥⲙⲛ̅ⲧⲉⲣⲟ ⲉⲣⲉ ⲑⲃ̅ⲥⲱ ⲧⲏⲣⲥ̅ ⲙ̅ⲡⲉϥϣⲟⲩϣⲟⲩ
  ⲧⲟ ϩⲓⲱⲱϥ ⲉⲥⲟ ⲛ̅ⲉⲓⲉ ⲡⲛⲟⲩⲃ ⲧⲏⲣⲥ̅ ⲉⲛⲁϣⲉⲥⲟⲩⲛ̅ⲧⲥ̅ ⲉϥⲟ ⲛ̅ϩⲟⲧⲉ ⲉⲙⲁⲧⲉ <span style=
  "color:#b00e23">(ⲍ̅)</span> <span style="color:#05537d">(15:7)</span> ⲁⲩⲱ
  ⲛ̅ⲧⲉⲣⲉϥϥⲓ ⲙ̅ⲡⲉϥϩⲟ ⲉϩⲣⲁⲓ̈ ⲉϥⲙⲟⲩϩ ϩⲁ ⲡⲉⲟⲟⲩ ⲛ̅ⲧⲁⲕⲙⲏ ⲙ̅ⲡⲉϥϭⲱⲛⲧ̅ ⲧⲣ̅ⲣⲉ ⲁⲥϩⲉ ⲡⲉⲥϩⲟ
  ⲁϥϣⲓⲃⲉ ϩⲛ̅ ⲟⲩϣⲱⲥⲙ̅ ⲛ̅ϩⲏⲧ ⲁⲥⲣⲉⲕⲧ̅ ⲡⲉⲥϩⲟ ⲉϫⲛ̅ ⲧⲁⲡⲉ ⲛ̅ⲧϩⲙ̅ϩⲁⲗ ⲉⲧⲙⲟⲟϣⲉ ⲛⲙ̅ⲙⲁⲥ
  <span style="color:#b00e23">(ⲏ̅)</span> <span style=
  "color:#05537d">(15:8)</span> ⲁⲩⲱ ⲡⲛⲟⲩⲧⲉ ⲁϥⲕⲧⲉ ⲡⲉⲡⲛ̅ⲁ̅ ⲙ̅ⲡⲣ̅ⲣⲟ ⲉⲩⲙⲛ̅ⲧⲣⲙ̅ⲣⲁϣ
  ⲡⲣ̅ⲣⲟ ⲇⲉ ⲛ̅ⲧⲉⲣⲉϥϣⲧⲟⲣⲧⲣ̅ ⲁϥϥⲱϭⲉ ⲉⲃⲟⲗ ϩⲓϫⲙ̅ ⲡⲉϥⲑⲣⲟⲛⲟⲥ ⲁϥⲡⲁ[... <span style=
  "color:#b00e23">(ⲑ̅)</span> <span style="color:#05537d">(15:9)</span>
  <span style="color:#b00e23">(ⲓ̅)</span> <span style=
  "color:#05537d">(15:10)</span> <span style="color:#b00e23">(ⲓ̅ⲁ̅)</span>
  <span style="color:#05537d">(15:11)</span> <span style=
  "color:#b00e23">(ⲓ̅ⲃ̅)</span> <span style="color:#05537d">(15:12)</span>
  <span style="color:#b00e23">(ⲓ̅ⲅ̅)</span> <span style=
  "color:#05537d">(15:13)</span> <span style="color:#b00e23">(ⲓ̅ⲇ̅)</span>
  <span style="color:#05537d">(15:14)</span> <span style=
  "color:#b00e23">(ⲓ̅ⲉ̅)</span> <span style="color:#05537d">(15:15)</span>
  <span style="color:#b00e23">(ⲓ̅ⲋ̅)</span> <span style=
  "color:#05537d">(15:16)</span></p>

  <h3 id="esther5">5</h3>

  <p><span style="color:#b00e23">(ⲁ̅)</span> <span style=
  "color:#b00e23">(ⲃ̅)</span> <span style="color:#b00e23">(ⲅ̅)</span>
  <span style="color:#b00e23">(ⲇ̅)</span> <span style=
  "color:#b00e23">(ⲉ̅)</span> <span style="color:#b00e23">(ⲋ̅)</span>
  <span style="color:#b00e23">(ⲍ̅)</span> <span style=
  "color:#b00e23">(ⲏ̅)</span> <span style="color:#b00e23">(ⲑ̅)</span>
  <span style="color:#b00e23">(ⲓ̅)</span> <span style=
  "color:#b00e23">(ⲓ̅ⲁ̅)</span> <span style="color:#b00e23">(ⲓ̅ⲃ̅)</span>
  <span style="color:#b00e23">(ⲓ̅ⲅ̅)</span> <span style=
  "color:#b00e23">(ⲓ̅ⲇ̅)</span></p>

  <h3 id="esther6">6</h3>

  <p><span style="color:#b00e23">(ⲁ̅)</span> <span style=
  "color:#b00e23">(ⲃ̅)</span> <span style="color:#b00e23">(ⲅ̅)</span>
  <span style="color:#b00e23">(ⲇ̅)</span> <span style=
  "color:#b00e23">(ⲉ̅)</span> <span style="color:#b00e23">(ⲋ̅)</span> ...] ⲁⲙⲁⲛ
  ϫⲉ ⲛⲓⲙ ⲡⲉⲧⲉⲣⲉ ⲡⲣ̅ⲣⲟ ⲟⲩⲉϣ ϯⲉⲟⲟⲩ ⲛⲁϥ ⲛ̅ⲥⲁⲃⲗ̅ⲗⲁⲓ <span style=
  "color:#b00e23">(ⲍ̅)</span> ⲡⲉϫⲁϥ ⲙ̅ⲡⲣ̅ⲣⲟ ϫⲉ ⲉϣϫⲉ ⲕⲟⲩⲉϣ ϯⲉⲟⲟⲩ ⲛ̅ⲟⲩⲣⲱⲙⲉ
  <span style="color:#b00e23">(ⲏ̅)</span> ⲙⲁⲣⲟⲩⲉⲓⲛⲉ ⲛ̅ⲟⲩⲥⲧⲟⲗⲏ ⲛ̅ϣⲛ̅ⲥ ⲉϣⲁⲣⲉ
  ⲡⲣ̅ⲣⲟ ϭⲟⲟⲗⲉϥ ⲙ̅ⲙⲟⲥ ⲁⲩⲱ ⲟⲩϩⲧⲟ ⲉϣⲁⲣⲉ ⲡⲣ̅ⲣⲟ ⲧⲁⲗⲟ ⲉⲣⲟϥ <span style=
  "color:#b00e23">(ⲑ̅)</span> ⲛϥ̅ⲧⲁⲁⲩ ⲛ̅ⲟⲩⲁ ⲛ̅ⲛⲉϥϣⲃⲉⲉⲣ ⲙ̅ⲡⲏⲓ̈ ⲛ̅ⲥⲉⲥⲧⲟⲗⲓⲍⲉ
  ⲙ̅ⲡⲣⲱⲙⲉ ⲉⲧⲉⲣⲉ ⲡⲣ̅ⲣⲟ ⲁⲅⲁⲡⲁ ⲙ̅ⲙⲟϥ ⲛϥ̅ⲧⲁⲗⲟϥ ⲉϫⲙ̅ ⲡⲉϩⲧⲟ ⲛϥ̅ⲕⲏⲣⲩⲥⲥⲉ ⲉⲃⲟⲗ ϩⲓⲧⲛ̅
  ⲧⲉⲡⲗⲁⲧⲓⲁ ⲛ̅ⲧⲡⲟⲗⲓⲥ ⲉϥϫⲱ ⲙ̅ⲙⲟⲥ ϫⲉ ⲧⲁⲓ̈ ⲧⲉ ⲑⲉ ⲉⲧⲛⲁϣⲱⲡⲉ ⲙⲛ̅ ⲣⲱⲙⲉ ⲛⲓⲙ ⲉⲧⲉⲣⲉ ⲡⲣ̅ⲣⲟ
  ⲛⲁϯⲉⲟⲟⲩ ⲛⲁϥ <span style="color:#b00e23">(ⲓ̅)</span> ⲡⲉϫⲉ ⲡⲣ̅ⲣⲟ ⲛ̅ⲁⲙⲁⲛ ϫⲉ
  ⲕⲁⲗⲱⲥ ⲁⲕϣⲁϫⲉ ⲁⲣⲓⲣⲉ ϩⲓ ⲛⲁⲓ̈ ⲙ̅ⲙⲁⲣⲇⲟⲭⲁⲓⲟⲥ ⲡⲓⲟⲩⲇⲁⲓⲟⲥ ⲡⲉⲧϣⲙ̅ϣⲉ ϩⲛ̅ ⲧⲁⲩⲗⲏ ⲙ̅ⲡⲣ̅ⲣⲟ
  ⲁⲩⲱ ⲙ̅ⲡⲣ̅ⲧⲣⲉ ⲟⲩϣⲁϫⲉ ⲛ̅ⲟⲩⲱⲧ ϩⲉ ⲉⲃⲟⲗ ⲛ̅ⲧⲟⲟⲧⲕ̅ ⲛ̅ⲛⲉⲛⲧⲁⲕ ϫⲟⲟⲩ <span style=
  "color:#b00e23">(ⲓ̅ⲁ̅)</span> ⲁⲙⲁⲛ ⲇⲉ ⲁϥϫⲓ ⲛ̅ⲧⲉⲥⲧⲟⲗⲏ ⲙⲛ̅ ⲡⲉϩⲧⲟ ⲁϥⲥⲧⲟⲗⲓⲍⲉ
  ⲙ̅ⲙⲁⲣⲇⲟⲭⲁⲓⲟⲥ ⲁϥⲧⲁⲗⲟϥ ⲉϫⲙ̅ ⲡⲉϩⲧⲟ [.........] ϩⲓⲧⲛ̅ ⲧⲉⲡⲗⲁⲧⲓⲁ ⲛ̅ⲧⲡⲟⲗⲓⲥ ⲁϥⲕⲏⲣⲩⲥⲥⲉ
  ⲉϥϫⲱ ⲙ̅ⲙⲟⲥ ϫⲉ ⲧⲁⲓ̈ ⲧⲉ ⲑⲉ ⲉⲧⲛⲁϣⲱⲡⲉ ⲛ̅ⲣⲱⲙⲉ ⲛⲓⲙ ⲉⲧⲉⲣⲉ ⲡⲣ̅ⲣⲟ ⲟⲩⲉϣ ϯⲉⲟⲟⲩ ⲛⲁϥ
  <span style="color:#b00e23">(ⲓ̅ⲃ̅)</span> ⲙⲁⲣⲇⲟⲭⲁⲓⲟⲥ ⲇⲉ ⲁϥⲕⲟⲧϥ̅ ϩⲣⲁⲓ̈ ⲉⲧⲁⲩⲗⲏ
  ⲁⲙⲁⲛ ⲇⲉ ⲁϥⲕⲟⲧϥ̅ ⲉϩⲣⲁⲓ̈ ⲉⲡⲉϥⲏⲓ̈ ⲉϥⲙⲟⲕϩ̅ ⲛ̅ϩⲏⲧ <span style=
  "color:#b00e23">(ⲓ̅ⲅ̅)</span> ⲁⲙⲁⲛ ⲇⲉ ⲁϥⲧⲁⲩⲉ ⲛⲉⲛⲧⲁⲩϣⲱⲡⲉ ⲙ̅ⲙⲟϥ ⲉⲍⲱⲥⲁⲣⲁ
  ⲧⲉϥⲥϩⲓⲙⲉ ⲙⲛ̅ ⲛⲉϥϣⲃⲉⲉⲣ ⲧⲏⲣⲟⲩ ⲡⲉϫⲁⲩ ⲛⲁϥ ϫⲉ ⲉϣϫⲉ ⲙⲁⲣⲇⲟⲭⲁⲓⲟⲥ ⲟⲩⲉⲃⲟⲗ ϩⲙ̅ ⲡⲅⲉⲛⲟⲥ
  ⲛ̅ⲓ̈ⲟⲩⲇⲁⲓ ⲡⲉ ⲁⲕϫⲱⲛⲧ̅ ⲉⲑⲃ̅ⲃⲓⲟ ⲙ̅ⲡⲉϥⲙ̅ⲧⲟ ⲉⲃⲟⲗ ϩⲛ̅ ⲟⲩϩⲉ ⲕⲛⲁϩⲉ ⲛⲕ̅ⲛⲁϣ̅ⲧⲱⲱⲃⲉ ⲁⲛ
  ⲛⲁϥ ϫⲉ ⲡⲛⲟⲩⲧⲉ ⲉⲧⲟⲛϩ̅ ⲛⲙ̅ⲙⲁϥ <span style="color:#b00e23">(ⲓ̅ⲇ̅)</span> ⲉⲧⲓ
  ⲉⲩϣⲁϫⲉ ⲓⲥ ⲛⲉⲥⲓⲟⲩⲣ ⲁⲩⲉⲓ ⲉⲩⲉⲛⲓⲅⲉ ⲛ̅ⲁⲙⲁⲛ ⲉⲡϩⲟⲟⲡ ⲉⲛⲧⲁ ⲉⲥⲑⲏⲣ ⲥⲃ̅ⲧⲱⲧϥ</p>

  <h3 id="esther7">7</h3>

  <p><span style="color:#b00e23">(ⲁ̅)</span> ⲡⲣ̅ⲣⲟ ⲁϥⲃⲱⲕ ⲉϩⲟⲩⲛ ⲙⲛ̅ ⲁⲙⲁⲛ ⲉⲥⲱ ⲙⲛ̅
  ⲧⲣ̅ⲣⲱ <span style="color:#b00e23">(ⲃ̅)</span> ⲡⲉϫⲉ ⲡⲣⲣⲟ ⲛ̅ⲉⲥⲑⲏⲣ ϩⲙ̅ ⲡⲙⲁϩϩⲟⲟⲩ
  ⲥⲛⲁⲩ ϩⲙ̅ ⲡⲙⲁ ⲛ̅ⲥⲱ ϫⲉ ⲁϩⲣⲟ ⲉⲥⲑⲏⲣ ⲧⲣ̅ⲣⲱ [...] ⲡⲉ ⲡⲟⲩⲁⲓⲧⲏⲙⲁ ⲁⲩⲱ ⲡⲉⲧⲉⲣⲉⲁⲝⲓⲟⲩ
  ⲙ̅ⲙⲟϥ ⲛⲥ̅ϣⲱⲡⲉ ⲛⲉ ϣⲁϩⲣⲁⲓ̈ ⲉⲧⲡⲁϣⲉ ⲛ̅ⲧⲁⲙⲛ̅ⲧⲉⲣⲟ <span style=
  "color:#b00e23">(ⲅ̅)</span> ⲁⲥⲟⲩⲱϣⲃ̅ ⲉⲥϫⲱ ⲙ̅ⲙⲟⲥ ϫⲉ ⲉϣϫⲉ ⲁⲓ̈ϭⲓⲛⲉ ⲛ̅ⲟⲩⲭⲁⲣⲓⲥ
  ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲣ̅ⲣⲟ ⲙⲁⲣⲟⲩϯ ⲙ̅ⲡⲁⲁⲓⲧⲏⲙⲁ ⲛ̅ⲧⲁⲯⲩⲭⲏ <span style=
  "color:#b00e23">(ⲇ̅)</span> ⲁⲩⲧⲁⲁⲛ ⲅⲁⲣ ⲉⲃⲟⲗ ⲁⲛⲟⲕ ⲙⲛ̅ ⲡⲗⲁⲟⲥ ⲉⲩⲧⲁⲕⲟ ⲙⲛ̅ ⲟⲩⲧⲱⲣⲡ̅
  ⲙⲛ̅ ⲟⲩⲙⲛ̅ⲧϩⲙ̅ϩⲁⲗ ⲁⲛⲟⲛ ⲙⲛ̅ ⲛ̅ⲛⲉⲛϣⲏⲣⲉ ⲉϩⲉⲛϩⲙ̅ϩⲁⲗ ⲛ̅ϩⲟⲟⲩⲧ ⲙⲛ̅ ϩⲉⲛϩⲙ̅ϩⲁⲗ ⲛ̅ⲥϩⲓⲙⲉ
  ⲁⲩⲱ ⲁⲓ̈ⲥⲱⲧⲙ̅ [..........] ⲛϥ̅ⲙ̅ⲡϣⲁ ⲁⲛ ⲛ̅ⲧⲁⲩⲗⲏ ⲙ̅ⲡⲣ̅ⲣⲟ <span style=
  "color:#b00e23">(ⲉ̅)</span> ⲡⲉϫⲉ ⲡⲣ̅ⲣⲟ ϫⲉ ⲛⲓⲙ ⲡⲉ ⲡⲁⲓ̈ ⲉⲛⲧⲁϥⲧⲟⲗⲙⲁ ⲉⲉⲓⲣⲉ
  ⲙ̅ⲡⲉⲓϩⲱⲃ <span style="color:#b00e23">(ⲋ̅)</span> ⲡⲉϫⲉ ⲉⲥⲑⲏⲣ ϫⲉ ⲁⲙⲁⲛ ⲡⲉ ⲡⲁⲓ̈
  ⲡⲣⲱⲙⲉ ⲛ̅ϫⲁϫⲉ ⲁⲩⲱ ⲙ̅ⲡⲟⲛⲏⲣⲟⲥ ⲁⲙⲁⲛ ⲇⲉ ⲁϥϣⲧⲟⲣⲧⲣ̅ ⲛ̅ⲧⲟⲟⲧϥ̅ ⲙ̅ⲡⲣ̅ⲣⲟ ⲙⲛ̅ ⲧⲣ̅ⲣⲱ
  <span style="color:#b00e23">(ⲍ̅)</span> ⲡⲣ̅ⲣⲟ ⲇⲉ ⲁϥⲧⲱⲟⲩⲛ ⲉⲃⲟⲗ ϩⲙ̅ ⲡⲙⲁ ⲛ̅ⲥⲱ
  ⲉϩⲟⲩⲛ ⲉⲡⲕⲏⲡⲟⲥ ⲁⲙⲁⲛ ⲇⲉ ⲛⲉϥⲥⲟⲡⲥⲡ̅ ⲉⲛⲧⲣ̅ⲣⲱ ⲛ̅ⲛⲉϥⲛⲁⲩ ⲇⲉ ⲉⲣⲟϥ ⲉϥϩⲛ̅ ⲙ̅ⲡⲉⲑⲟⲟⲩ
  <span style="color:#b00e23">(ⲏ̅)</span> ⲡⲣ̅ⲣⲟ ⲇⲉ ⲁϥⲕⲧⲟϥ ⲉⲃⲟⲗ ϩⲙ̅ ⲡⲕⲏⲡⲟⲥ ⲁⲙⲁⲛ
  ⲇⲉ ⲁϥⲡⲁϩⲧϥ̅ ⲉϫⲙ̅ ⲡⲉϭⲗⲟϫ ⲁϥⲁⲝⲓⲟⲩ ⲙ̅ⲙⲟⲥ ⲡⲉϫⲉ ⲡⲣ̅ⲣⲟ ϫⲉ ϩⲱⲥⲧⲉ ⲧⲁⲕⲉ ⲥϩⲓⲙⲉ ⲉⲣⲉ ⲁⲙⲁⲛ
  ⲛⲁϫⲓⲧⲥ̅ ⲛ̅ϭⲟⲛⲥ̅ ϩⲙ̅ ⲡⲉⲡⲉⲣⲓⲡⲉⲣⲟⲓ̈ ⲁⲙⲁⲛ ⲇⲉ ⲛ̅ⲧⲉⲣⲉϥⲥⲱⲧⲙ̅ ⲉⲣⲟϥ ⲁ ⲡⲉϥϩⲟ ϣⲓⲃⲉ
  <span style="color:#b00e23">(ⲑ̅)</span> ⲡⲉϫⲉ ⲃⲟⲩⲧⲁⲑⲁⲛ ⲡⲉⲥⲓⲟⲩⲣ ⲙ̅ⲡⲣ̅ⲣⲟ ϫⲉ ⲉⲓⲥ
  ⲡⲕⲉϣⲉ ⲉⲛⲧⲁ ⲁⲙⲁⲛ ⲥⲃ̅ⲧⲱⲧϥ̅ ⲉⲙⲁⲣⲇⲟⲭⲁⲓⲟⲥ ⲡⲉⲛⲧⲁϥϣⲁϫⲉ ⲉⲧⲃⲉ ⲡⲣ̅ⲣⲟ ϩⲁ ⲟⲩⲡⲉⲧⲛⲁⲛⲟⲩϥ
  ϥⲧⲁϩⲏⲩ ⲉⲣⲁⲧϥ̅ ϩⲛ̅ ⲛⲁⲙⲁⲙⲁⲛ ⲛ̅ⲧⲁⲓⲟⲩ ⲙ̅ⲙⲁϩⲉ ⲡⲉϫⲉ ⲡⲣ̅ⲣⲟ ϫⲉ ⲙⲁⲣⲟⲩⲥⲧⲁⲩⲣⲟⲩ ⲙ̅ⲙⲟϥ
  ⲉⲣⲟϥ <span style="color:#b00e23">(ⲓ̅)</span> ⲁⲩⲱ ⲁⲙⲁⲛ ⲁⲩⲁϣⲧϥ̅ ⲉϫⲙ̅ ⲡϣⲉ
  ⲉⲛⲧⲁϥⲥⲃ̅ⲧⲱⲧϥ̅ ⲉⲙⲁⲣⲇⲟⲭⲁⲓⲟⲥ ⲧⲟⲧⲉ ⲡⲣ̅ⲣⲟ ⲁϥϩⲣⲟⲕ ⲉⲃⲟⲗ ϩⲙ̅ ⲡⲉϥϭⲱⲛⲧ̅</p>

  <h3 id="esther8">8</h3>

  <p><span style="color:#b00e23">(ⲁ̅)</span> ϩⲙ̅ ⲡⲉϩⲟⲟⲩ ⲉⲧⲙ̅ⲙⲁⲩ ⲡⲣ̅ⲣⲟ
  ⲁⲣⲇⲁⲝⲉⲣⲝⲏⲥ ⲁϥϯ ⲛ̅ⲛ̅ϩⲩⲡⲁⲣⲭⲟⲛⲧⲁ ⲛ̅ⲁⲙⲁⲛ ⲡⲇⲓⲁⲃⲟⲗⲟⲥ ⲛⲉⲥⲑⲏⲣ ⲛ̅ⲧⲁⲓⲟ ⲙⲁⲣⲇⲟⲭⲁⲓⲟⲥ ⲇⲉ ⲁ
  ⲡⲣ̅ⲣⲟ ⲙⲟⲩⲧⲉ ⲉⲣⲟϥ ⲉϩⲟⲩⲛ [... <span style="color:#b00e23">(ⲃ̅)</span>
  <span style="color:#b00e23">(ⲅ̅)</span> <span style=
  "color:#b00e23">(ⲇ̅)</span> <span style="color:#b00e23">(ⲉ̅)</span>
  <span style="color:#b00e23">(ⲋ̅)</span> <span style=
  "color:#b00e23">(ⲍ̅)</span> <span style="color:#b00e23">(ⲏ̅)</span>
  <span style="color:#b00e23">(ⲑ̅)</span> <span style=
  "color:#b00e23">(ⲓ̅)</span> <span style="color:#b00e23">(ⲓ̅ⲁ̅)</span>
  <span style="color:#b00e23">(ⲓ̅ⲃ̅)</span> <span style=
  "color:#b00e23">(E:ⲁ̅)</span> <span style="color:#05537d">(16:1)</span>
  <span style="color:#b00e23">(E:ⲃ̅)</span> <span style=
  "color:#05537d">(16:2)</span> <span style="color:#b00e23">(E:ⲅ̅)</span>
  <span style="color:#05537d">(16:3)</span> <span style=
  "color:#b00e23">(E:ⲇ̅)</span> <span style="color:#05537d">(16:4)</span>
  <span style="color:#b00e23">(E:ⲉ̅)</span> <span style=
  "color:#05537d">(16:5)</span> <span style="color:#b00e23">(E:ⲋ̅)</span>
  <span style="color:#05537d">(16:6)</span> <span style=
  "color:#b00e23">(E:ⲍ̅)</span> <span style="color:#05537d">(16:7)</span> ...
  ϩⲧⲏⲧⲛ̅ ⲉⲃⲟⲗ ϩⲛ̅ ⲛⲉⲓⲥⲧⲟⲣⲓⲁ ⲛ̅ϣⲟⲣⲡ̅ ⲉⲛⲧⲁⲩⲧⲁⲁⲩ ⲉⲧⲟⲧ ⲧⲏⲩⲧⲛ̅ ⲉⲧⲣⲉⲧⲛ̅ϣⲓⲛⲉ ⲧⲉⲛⲟⲩ
  ⲛ̅ⲥⲁ ⲛⲉⲩϩⲃⲏⲩⲉ ⲉⲛⲧⲁⲩϫⲱⲕ ⲉⲃⲟⲗ ϩⲛ̅ ⲟⲩⲙⲛ̅ⲧϣⲁϥⲧⲉ ϩⲛ̅ ⲧⲙⲛ̅ⲧⲗⲟⲓⲙⲟⲥ ⲛ̅ⲛⲉⲧϫⲓ ⲛ̅ϭⲟⲛⲥ̅
  ⲉⲩⲙ̅ⲡϣⲁ ⲙ̅ⲙⲟⲥ <span style="color:#b00e23">(E:ⲏ̅)</span> <span style=
  "color:#05537d">(16:8)</span> ⲉⲧⲣⲉⲧⲛ̅ϯ ϩⲧⲏⲧⲛ̅ ⲙⲛ̅ⲛ̅ⲥⲁ ⲛⲁⲓ̈ ⲉⲧⲣⲉⲧⲛ̅ϯ
  ⲛ̅ⲧⲙⲛ̅ⲧⲉⲣⲟ ⲉⲥϭⲣⲁϩⲧ̅ ⲛ̅ⲣⲱⲙⲉ ⲛⲓⲙ ϩⲛ̅ ⲟⲩⲉⲓⲣⲏⲛⲏ <span style=
  "color:#b00e23">(E:ⲑ̅)</span> <span style="color:#05537d">(16:9)</span>
  ⲉⲛⲧⲛ̅ⲭⲣⲱ ⲁⲛ ϩⲛ̅ ⲟⲩⲙⲛ̅ⲧⲁⲃⲟⲗⲏ ⲛⲉⲧⲛⲏⲩ ⲇⲉ ϩⲁ ⲛⲉⲛⲃⲁⲗ ⲉⲛⲇⲓⲁⲕⲣⲓⲛⲉ ⲙ̅ⲙⲟⲟⲩ ⲉⲛⲙⲏⲛ
  ⲙ̅ⲡⲉⲧⲛⲁϭⲱⲗⲡ̅ ⲉⲃⲟⲗ ⲉⲣⲟⲛ ϩⲛ̅ ⲟⲩⲙⲛ̅ⲧϩⲁⲗ <span style=
  "color:#b00e23">(E:ⲓ̅)</span> <span style="color:#05537d">(16:10)</span> ⲛ̅ⲑⲉ
  ⲅⲁⲣ ⲛ̅ⲁⲙⲁⲛ ⲡϣⲏⲣⲉ ⲛ̅ⲁⲙⲁⲇⲁⲛⲑⲟⲥ ⲉⲩⲙⲁⲕⲏⲇⲱⲛ ⲡⲉ ⲉϥⲟ ⲛ̅ϣⲙ̅ⲙⲟ ϩⲛ̅ ⲟⲩⲙⲉ ⲉⲡⲉⲥⲛⲟϥ
  ⲛ̅ⲙ̅ⲡⲉⲣⲥⲟⲥ ⲉϥⲟⲩⲏⲩ ⲉⲃⲟⲗ ⲙ̅ⲙⲁⲧⲉ ⲛ̅ⲧⲉⲛⲙⲛ̅ⲧⲭⲣⲏⲥⲧⲟⲥ ⲉⲁϥϭⲟⲓⲗⲉ ⲉⲣⲟⲛ <span style=
  "color:#b00e23">(E:ⲓ̅ⲁ̅)</span> <span style="color:#05537d">(16:11)</span>
  ⲁϥⲙⲁⲧⲉ ⲛ̅ⲧⲉⲛⲙⲛ̅ⲧⲙⲁⲓⲣⲱⲙⲉ ⲉⲧⲉ ⲟⲩⲛ̅ⲧⲁⲛⲥ̅ ⲉϩⲟⲩⲛ ⲉϩⲉⲑⲛⲟⲥ ⲛⲓⲙ ϩⲱⲥⲧⲉ ⲛ̅ⲥⲉⲙⲟⲩⲧⲉ ⲉⲣⲟϥ
  ϩⲓⲛⲁⲓ ϫⲉ ⲛⲉⲛⲉⲓⲱⲧ ⲉⲣⲉ ⲟⲩⲟⲛ ⲛⲓⲙ ⲟⲩⲱϣⲧ̅ ⲛⲁϥ ⲉⲧⲣⲉϥϫⲱⲕ ⲉⲃⲟⲗ ⲙ̅ⲡⲕⲉⲡⲣⲟⲥⲟⲡⲟⲛ ⲙⲛ̅ⲛ̅ⲥⲁ
  ⲡⲉⲑⲣⲟⲛⲟⲥ ⲙ̅ⲡⲣ̅ⲣⲟ <span style="color:#b00e23">(E:ⲓ̅ⲃ̅)</span> <span style=
  "color:#05537d">(16:12)</span> ⲉⲙⲡϥ̅ⲉϣⲧⲱⲟⲩⲛ ⲇⲉ ϩⲁ ⲡϣⲟⲩϣⲟⲩ ⲁϥϩⲓⲧⲟⲟⲧϥ̅ ⲉϥⲟϭⲛ̅
  ⲛ̅ⲧⲙⲛ̅ⲧⲉⲣⲟ ⲉϥⲓ ⲙ̅ⲡⲉⲙⲡⲛ̅ⲁ̅ <span style="color:#b00e23">(E:ⲓ̅ⲅ̅)</span>
  <span style="color:#05537d">(16:13)</span> ⲡⲉⲛⲥⲱⲧⲏⲣ ⲇⲉ ⲙⲁⲣⲇⲟⲭⲁⲓⲟⲥ
  ⲉⲁϥⲣ̅ⲡⲉⲧⲛⲁⲛⲟⲩϥ ⲛⲁⲛ ⲛ̅ⲟⲩⲟⲓϣ ⲛⲓⲙ ⲁⲩⲱ ⲉⲥⲑⲏⲣ ⲧⲉ ⲧⲏⲡ ⲛⲙ̅ⲙⲁⲓ̈ ⲉⲧⲙⲛ̅ⲧⲉⲣⲟ ⲁϫⲛ̅ ⲛⲟⲃⲉ
  ⲙⲛ̅ ⲡⲉⲩϩⲉⲑⲛⲟⲥ ⲧⲏⲣϥ̅ ⲉϥⲁⲓⲧⲓ ⲙ̅ⲙⲟⲟⲩ ⲉⲩⲧⲁⲕⲟ ϩⲛ̅ ϩⲉⲛⲕⲟⲧⲥ ⲉⲛⲁϣⲱⲟⲩ ⲛ̅ⲣ̅ϩⲁⲗ
  <span style="color:#b00e23">(E:ⲓ̅ⲇ̅)</span> <span style=
  "color:#05537d">(16:14)</span> ⲉⲃⲟⲗ ⲅⲁⲣ ϩⲛ̅ ⲛⲉⲥⲙⲟⲧ ⲉϥϫⲱ ⲙ̅ⲙⲟⲥ ϫⲉ ⲉⲛⲟ ⲛ̅ⲉⲣⲏⲙⲟⲥ
  ⲁϥⲙⲉⲉⲩⲉ ϫⲉ ⲉϥⲛⲁϣ ⲡⲉ ⲉⲛⲉⲡⲉⲕⲣⲁⲧⲟⲥ ⲛ̅ⲙ̅ⲡⲉⲣⲥⲟⲥ ⲉⲙⲁⲕⲉⲇⲱⲛ <span style=
  "color:#b00e23">(E:ⲓ̅ⲉ̅)</span> <span style="color:#05537d">(16:15)</span>
  ⲁⲩⲱ ⲛ̅ⲓ̈ⲟⲩⲇⲁⲓ ⲉⲛⲧⲁ ⲡⲉⲧⲙ̅ⲡϣⲁ ⲙ̅ⲡⲉⲑⲟⲟⲩ ⲛⲓⲙ ⲧⲁⲁⲩ ⲉⲧⲟⲟⲧⲛ̅ ⲉⲩⲧⲁⲕⲟ ⲧⲛ̅ϭⲓⲛⲉ ⲙ̅ⲙⲟⲟⲩ
  ⲉⲓ ⲛ̅ϩⲉⲛⲣⲉϥⲣ̅ⲡⲉⲑⲟⲟⲩ ⲁⲛ ⲛⲉ ⲉⲩⲡⲟⲗⲓⲧⲉⲩⲉ ϩⲛ̅ ⲛⲟⲙⲟⲥ ⲛ̅ⲇⲓⲕⲁⲓⲟⲛ <span style=
  "color:#b00e23">(E:ⲓ̅ⲋ̅)</span> <span style="color:#05537d">(16:16)</span>
  ⲉ[... <span style="color:#b00e23">(E:ⲓ̅ⲍ̅)</span> <span style=
  "color:#05537d">(16:17)</span> <span style="color:#b00e23">(E:ⲓ̅ⲏ̅)</span>
  <span style="color:#05537d">(16:18)</span> <span style=
  "color:#b00e23">(E:ⲓ̅ⲑ̅)</span> <span style="color:#05537d">(16:19)</span>
  <span style="color:#b00e23">(E:ⲕ̅)</span> <span style=
  "color:#05537d">(16:20)</span> <span style="color:#b00e23">(E:ⲕ̅ⲁ̅)</span>
  <span style="color:#05537d">(16:21)</span> <span style=
  "color:#b00e23">(E:ⲕ̅ⲃ̅)</span> <span style="color:#05537d">(16:22)</span>
  <span style="color:#b00e23">(E:ⲕ̅ⲅ̅)</span> <span style=
  "color:#05537d">(16:23)</span> <span style="color:#b00e23">(E:ⲕ̅ⲇ̅)</span>
  <span style="color:#05537d">(16:24)</span> <span style=
  "color:#b00e23">(ⲓ̅ⲅ̅)</span> ... ⲉⲩⲥⲃ̅ⲧⲱⲧ ⲉⲡⲉⲓϩⲟⲟⲩ ⲉⲧⲣⲉⲩⲡⲟⲗⲉⲙⲓ ⲙⲛ̅ ⲛⲉⲩϫⲁϫⲉ
  <span style="color:#b00e23">(ⲓ̅ⲇ̅)</span> ⲛ̅ϩⲓⲡⲡⲉⲩⲥ ϭⲉ ⲁⲩⲉⲓ ⲉⲃⲟⲗ ϩⲛ̅ ⲟⲩϭⲉⲡⲏ
  ⲉϫⲱⲕ ⲉⲃⲟⲗ ⲛ̅ⲛⲉⲧⲉⲣⲉ ⲡⲣ̅ⲣⲟ ϫⲱ ⲙ̅ⲙⲟⲟⲩ ⲁⲩⲱ ⲡⲉⲥϩⲁⲓ ⲁⲩⲧⲟϭϥ̅ ⲉⲃⲟⲗ ϩⲛ̅ ⲥⲟⲩⲥⲟⲥ
  <span style="color:#b00e23">(ⲓ̅ⲉ̅)</span> ⲁⲩⲱ ⲙⲁⲣⲇⲟⲭⲁⲓⲟⲥ ⲁϥⲉⲓ ⲉⲃⲟⲗ ⲉϥⲥⲧⲟⲗⲓⲥⲉ
  ⲛ̅ⲧⲉⲥⲧⲟⲗⲏ ⲛ̅ⲧⲙⲛ̅ⲧⲉⲣⲟ ⲉⲣⲉ ⲟⲩⲕⲗⲟⲙ ⲛ̅ⲛⲟⲩⲃ ϩⲓϫⲱϥ ⲁⲩⲱ ⲟⲩϭⲣⲏⲡⲉ ⲛ̅ϣⲛ̅ⲥ ⲛ̅ϫⲏϭⲉ ⲛⲉⲧϩⲛ̅
  ⲥⲟⲩⲥⲟⲥ ⲇⲉ ⲛ̅ⲧⲉⲣⲟⲩⲛⲁⲩ ⲉⲣⲟϥ ⲁⲩⲣⲁϣⲉ <span style="color:#b00e23">(ⲓ̅ⲋ̅)</span>
  ⲛ̅ⲓ̈ⲟⲩⲇⲁⲓ ϭⲉ ⲁⲩⲟⲩⲟⲉⲓⲛ ϣⲱⲡⲉ ⲛⲁⲩ ⲙⲛ̅ ⲟⲩⲉⲩⲫⲣⲟⲥⲩⲛⲏ <span style=
  "color:#b00e23">(ⲓ̅ⲍ̅)</span> ⲕⲁⲧⲁ ⲡⲟⲗⲓⲥ ϩⲓ ⲭⲱⲣⲁ ϩⲙ̅ ⲡⲙⲁ ⲉϣⲁⲩⲧⲉϭ ⲡⲉⲥϩⲁⲓ̈ ⲉⲃⲟⲗ
  ⲛ̅ϩⲏⲧϥ̅ ⲟⲩⲣⲁϣⲉ ⲙⲛ̅ ⲟⲩⲟⲩⲛⲟϥ ⲁϥϣⲱⲡⲉ ⲛ̅ⲓ̈ⲟⲩⲇⲁⲓ ϩⲉⲛⲥⲱⲃⲉ ⲙⲛ̅ ⲟⲩⲉⲩⲫⲣⲟⲥⲩⲛⲏ ϩⲁϩ ϩⲛ̅
  ⲛ̅ⲛ̅ϩⲉⲑⲛⲟⲥ ⲁⲩⲥⲃ̅ⲃⲏⲧⲟⲩ ⲁⲩⲣ̅ ⲓ̈ⲟⲩⲇⲁⲓ ⲉⲧⲃⲉ ⲑⲟⲧⲉ ⲛ̅ⲛⲓ̈ⲟⲩⲇⲁⲓ</p>

  <h3 id="esther9">9</h3>

  <p><span style="color:#b00e23">(ⲁ̅)</span> ϩⲙ̅ ⲡⲙⲉϩⲙⲛ̅ⲧⲥⲛⲟⲟⲩⲥ ⲅⲁⲣ ⲛ̅ⲛⲉⲃⲟⲧ
  ⲛ̅ⲥⲟⲩⲙⲛ̅ⲧϣⲟⲙⲧⲉ ⲙ̅ⲡⲉⲃⲟⲧ ⲉⲧⲉ ⲁⲇⲁⲣ ⲡⲉ ⲁⲩⲱ ⲛⲉⲥϩⲁⲓ ⲉⲛⲧⲁ ⲡⲣ̅ⲣⲟ ⲥϩⲁⲓⲥⲟⲩ <span style=
  "color:#b00e23">(ⲃ̅)</span> ϩⲙ̅ ⲡⲉⲓϩⲟⲟⲩ ⲛ̅ⲟⲩⲱⲧ ⲛ̅ϫⲁϫⲉ ⲛ̅ⲓ̈ⲟⲩⲇⲁⲓⲟⲥ ⲁⲩⲧⲁⲕⲟⲟⲩ
  ⲙ̅ⲡⲉϣ ⲗⲁⲁⲩ ⲁϩⲉⲣⲁⲧϥ̅ ⲉⲣⲟⲟⲩ ⲉϥⲣ̅ϩⲟⲧⲉ ϩⲏⲧⲟⲩ <span style=
  "color:#b00e23">(ⲅ̅)</span> ⲛ̅ⲛ̅ⲁⲣⲭⲱⲛ ⲛ̅ⲛ̅ⲥⲁⲧⲣⲁⲡⲏⲥ ⲙⲛ̅ ⲛ̅ⲧⲩⲣⲁⲛⲟⲥ ⲁⲩⲱ
  ⲛ̅ⲃⲁⲥⲓⲗⲓⲕⲟⲥ ⲛ̅ⲅⲣⲁⲙⲙⲁⲧⲉⲩⲥ ⲛ̅ⲛⲉⲩⲧⲙⲁⲓⲟ ⲅⲁⲣ ⲛ̅ⲓ̈ⲟⲩⲇⲁⲓⲟⲥ ⲑⲟⲧⲉ ⲅⲁⲣ ⲙ̅ⲙⲁⲣⲇⲟⲭⲁⲓⲟⲥ
  ⲛ̅ⲛⲉⲥϩⲓϫⲱⲟⲩ <span style="color:#b00e23">(ⲇ̅)</span> ⲡⲟⲩⲉϩⲥⲁϩⲛⲉ ⲙ̅ⲡⲣ̅ⲣⲟ
  ⲁϥⲧⲁϩⲟⲟⲩ ⲉⲧⲣⲉⲩⲧⲁⲩⲟϥ ϩⲛ̅ ⲧⲙⲛ̅ⲧⲉⲣⲟ ⲧⲏⲣⲥ̅ ⲛ̅ⲁⲣⲇⲁⲝⲉⲣⲝⲏⲥ <span style=
  "color:#b00e23">(ⲉ̅)</span> <span style="color:#b00e23">(ⲋ̅)</span> ⲛⲉⲧϩⲛ̅
  ⲥⲟⲩⲥⲟⲥ ⲁⲩⲙⲉⲩⲧ ϯⲟⲩ ⲛ̅ϣⲉ ⲛ̅ⲣⲱⲙⲉ ϩⲣⲁⲓ̈ ⲛ̅ϩⲏⲧⲥ̅ <span style=
  "color:#b00e23">(ⲍ̅)</span> ⲫⲁⲣⲥⲁⲛⲉⲥⲧⲁⲇⲉ ⲙⲛ̅ ⲇⲉⲗⲙⲱⲛ ⲙⲛ̅ ⲫⲁⲅⲁⲛ <span style=
  "color:#b00e23">(ⲏ̅)</span> ⲙⲛ̅ ⲥⲁⲣⲁⲑⲁ ⲙⲛ̅ ⲃⲁⲣⲥⲁ ⲙⲛ̅ ⲃⲁⲣⲉⲇⲁⲇ <span style=
  "color:#b00e23">(ⲑ̅)</span> ⲙⲛ̅ ⲁⲣⲓⲥⲓⲙⲁⲁ ⲙⲛ̅ ⲁⲣⲟⲩⲫⲁⲓⲟⲥ ⲙⲛ̅ ⲁⲣⲥⲁⲓⲟⲥ ⲙⲛ̅
  ⲍⲁⲃⲟⲩⲑⲁ <span style="color:#b00e23">(ⲓ̅)</span> ⲡⲙⲏⲧ ⲛ̅ϣⲏⲣⲉ ⲛ̅ⲁⲙⲁⲛ ⲡϣⲏⲣⲉ
  ⲛ̅ⲁⲙⲁⲇⲁⲛⲑⲟⲥ ⲡⲃⲟⲩⲅⲁⲓⲟⲥ ⲡϫⲁϫⲉ ⲛ̅ⲓ̈ⲟⲩⲇⲁⲓⲟⲥ ⲁⲩⲙⲟⲩⲧⲟⲩ ⲁⲩⲱ ⲁⲩⲧⲱⲣⲡ̅ ⲛ̅ⲛⲉⲩϩⲩⲡⲁⲣⲭⲟⲛⲧⲁ
  <span style="color:#b00e23">(ⲓ̅ⲁ̅)</span> ϩⲙ̅ ⲡⲉϩⲟⲟⲩ ⲉⲧⲙ̅ⲙⲁⲩ ⲁⲩϯⲧⲏⲡⲉ ⲙ̅ⲡⲣ̅ⲣⲟ
  ⲛ̅ⲛⲉⲛⲧⲁⲩⲙⲟⲟⲩⲧⲟⲩ ϩⲛ̅ ⲥⲟⲩⲥⲟⲥ ⲧⲡⲟⲗⲓⲥ <span style="color:#b00e23">(ⲓ̅ⲃ̅)</span>
  ⲡⲉϫⲉ ⲡⲣ̅ⲣⲟ ⲛ̅ⲉⲥⲑⲏⲣ ϫⲉ ⲛ̅ⲓ̈ⲟⲩⲇⲁⲓ ⲁⲩⲧⲁⲕⲉ ϯⲟⲩ ⲛ̅ϣⲉ ⲛ̅ⲣⲱⲙⲉ ϩⲛ̅ ⲥⲟⲩⲥⲟⲥ ⲧⲡⲟⲗⲓⲥ
  ⲉⲓⲉⲟⲩⲏⲣ ⲁⲩⲧⲁⲕⲟⲟⲩ ϩⲛ̅ ⲧⲉⲭⲱⲣⲁ ⲧⲏⲣⲥ̅ ⲟⲩⲟⲛ ⲡⲉⲧⲉⲣⲉⲁⲝⲓⲟⲩ ⲉⲧⲃⲏⲏⲧϥ̅ ⲛϥ̅ϣⲱⲡⲉ ⲛⲉ
  <span style="color:#b00e23">(ⲓ̅ⲅ̅)</span> ⲡⲉϫⲉ ⲉⲥⲑⲏⲣ ⲙ̅ⲡⲣ̅ⲣⲟ ϫⲉ ⲙⲁⲣⲟⲩϯ
  ⲡⲕⲉⲣⲁⲥⲧⲉ ⲛ̅ⲓ̈ⲟⲩⲇⲁⲓⲟⲥ ⲉⲧⲣⲉⲩⲉⲓⲣⲉ ϩⲓ ⲛⲁⲓ̈ ϩⲱⲥⲧⲉ ⲉⲧⲣⲉⲩⲁϣⲧ̅ ⲡⲙⲏⲧ ⲛ̅ϣⲏⲣⲉ ⲛ̅ⲁⲙⲁⲛ
  <span style="color:#b00e23">(ⲓ̅ⲇ̅)</span> ⲁϥⲟⲩⲉϩⲥⲁϩⲛⲉ ⲉⲧⲣⲉⲥϣⲱⲡⲉ ϩⲓ ⲛⲁⲓ̈ ⲁⲩⲱ
  ⲛ̅ⲥⲱⲙⲁ ⲛ̅ⲛ̅ϣⲏⲣⲉ ⲛ̅ⲁⲙⲁⲛ ⲁⲩⲕⲁⲁⲩ ⲛ̅ⲓ̈ⲟⲩⲇⲁⲓⲟⲥ ⲛ̅ⲃⲟⲗ ⲛ̅ⲧⲡⲟⲗⲓⲥ ⲉⲧⲣⲉⲩⲁϣⲧⲟⲩ
  <span style="color:#b00e23">(ⲓ̅ⲉ̅)</span> ⲛ̅ⲓ̈ⲟⲩⲇⲁⲓⲟⲥ ⲇⲉ ⲁⲩⲥⲱⲟⲩϩ ⲉϩⲟⲩⲛ ϩⲛ̅
  ⲥⲟⲩⲥⲟⲥ ϩⲛ̅ ⲥⲟⲩⲙⲛ̅ⲧⲁϥⲧⲉ ⲛ̅ⲁⲇⲁⲣ ⲁⲩⲙⲟⲩⲟⲩⲧ ⲛ̅ϣⲙⲛ̅ⲧϣⲉ ⲛ̅ⲣⲱⲙⲉ ⲁⲩⲱ ⲙ̅ⲡⲟⲩⲧⲣⲡ̅ ⲗⲁⲁⲩ
  <span style="color:#b00e23">(ⲓ̅ⲋ̅)</span> ⲡⲕⲉⲥⲉⲉⲡⲉ ⲇⲉ ⲛ̅ⲓ̈ⲟⲩⲇⲁⲓⲟⲥ ⲉⲧϩⲛ̅
  ⲧⲙⲉⲛⲧⲉⲣⲟ ⲁⲩⲥⲱⲟⲩϩ ⲉϩⲟⲩⲛ ⲁⲩⲙⲓϣⲉ ⲉⲣⲟⲟⲩ ⲁⲩⲙ̅ⲧⲟⲛ ⲙ̅ⲙⲟⲟⲩ ⲉⲃⲟⲗ ϩⲛ̅ ⲛⲉⲩϫⲁϫⲉ ⲁⲩⲧⲁⲕⲟ
  ⲉⲃⲟⲗ ⲛ̅ϩⲏⲧⲟⲩ ⲛ̅ⲟⲩⲧⲃⲁ ⲟⲩϭⲟⲥ ⲛ̅ⲥⲟⲩⲙⲛ̅ⲧϣⲟⲙⲧⲉ ⲛ̅ⲁⲇⲁⲣ ⲁⲩⲱ ⲙ̅ⲡⲟⲩⲧⲣⲡ̅ ⲗⲁⲁⲩ
  <span style="color:#b00e23">(ⲓ̅ⲍ̅)</span> ⲁⲩⲙ̅ⲧⲟⲛ ⲙ̅ⲙⲟⲟⲩ ⲛ̅ⲥⲟⲩⲙⲛ̅ⲧⲁϥⲧⲉ
  ⲙ̅ⲡⲓⲉⲃⲟⲧ ⲛ̅ⲟⲩⲱⲧ ⲁⲩⲉⲓⲣⲉ ⲙ̅ⲙⲟϥ ⲛ̅ⲟⲩϩⲟⲟⲩ ⲛ̅ⲙ̅ⲧⲟⲛ ϩⲓ ⲣⲁϣⲉ ⲙⲛ̅ ⲟⲩⲉⲩⲫⲣⲟⲥⲩⲛⲏ
  <span style="color:#b00e23">(ⲓ̅ⲏ̅)</span> ⲛ̅ⲓ̈ⲟⲩⲇⲁⲓⲟⲥ ⲇⲉ ⲉⲧϩⲛ̅ ⲥⲟⲩⲥⲟⲥ ⲧⲡⲟⲗⲓⲥ
  ⲁⲩⲥⲱⲟⲩϩ ⲉϩⲟⲩⲛ ⲁⲩⲙ̅ⲧⲟⲛ ⲙ̅ⲡⲟⲟⲩ ⲙ̅ⲡⲕⲉⲥⲟⲩⲙⲛ̅ⲧⲁϥⲧⲉ ⲁⲩⲉⲓⲣⲉ ⲇⲉ ⲙ̅ⲡⲕⲉⲥⲟⲩⲙⲛ̅ⲧⲏ ϩⲛ̅
  ⲟⲩⲣⲁϣⲉ ⲙⲛ̅ ⲟⲩⲉⲩⲫⲣⲟⲥⲩⲛⲏ <span style="color:#b00e23">(ⲓ̅ⲑ̅)</span> ⲉⲧⲃⲉ ⲡⲁⲓ̈
  ⲅⲁⲣ ⲛ̅ⲓ̈ⲟⲩⲇⲁⲓⲟⲥ ⲉⲧϫⲟⲟⲣⲉ ⲉⲃⲟⲗ ϩⲛ̅ ⲧⲉⲭⲱⲣⲁ ⲥⲉⲉⲓⲣⲉ ⲛ̅ⲥⲟⲩⲙⲛ̅ⲧⲁϥⲧⲉ ⲛ̅ⲁⲇⲁⲣ ⲛ̅ⲁⲅⲁⲑⲟⲛ
  ϩⲓ ⲉⲩⲫⲣⲟⲥⲩⲛⲏ ⲉⲩϫⲟⲟⲩ ⲛ̅ϩⲉⲛⲙⲉⲣⲓⲥ ⲛ̅ⲛⲉⲧϩⲓⲧⲟⲩⲱⲟⲩ ⲛⲉⲧⲟⲩⲏϩ ⲇⲉ ϩⲙ̅ ⲙⲉⲧⲣⲟⲡⲟⲗⲓⲥ
  ⲡⲕⲉⲥⲟⲩⲙⲛ̅ⲧⲏ ⲛ̅ⲁⲇⲁⲣ ⲁⲩⲁⲁϥ ⲛ̅ϩⲟⲟⲩ ⲛ̅ⲁⲅⲁⲑⲟⲛ ϩⲓ ⲉⲩⲫⲣⲟⲥⲩⲛⲏ ⲉⲩϫⲟⲟⲩ ⲛ̅ϩⲉⲛⲙⲉⲣⲓⲥ
  ⲛ̅ⲛⲉⲧϩⲓⲧⲟⲩⲱⲟⲩ <span style="color:#b00e23">(ⲕ̅)</span> ⲙⲁⲣⲇⲟⲭⲁⲓⲟⲥ ⲇⲉ ⲁϥⲥϩⲁⲓ
  ⲉⲩϫⲱⲱⲙⲉ ⲛ̅ⲛⲉⲓϣⲁϫⲉ ⲁϥϫⲟⲟⲩⲥⲟⲩ ⲛ̅ⲛ̅ⲓ̈ⲟⲩⲇⲁⲓ ⲉⲧϩⲛ̅ ⲧⲙⲛ̅ⲧⲉⲣⲟ ⲛ̅ⲁⲣⲇⲁⲝⲉⲣⲝⲏⲥ ⲛⲉⲧϩⲏⲛ
  ⲉϩⲟⲩⲛ ⲙⲛ̅ ⲛⲉⲧⲟⲩⲏⲩ ⲉⲃⲟⲗ <span style="color:#b00e23">(ⲕ̅ⲁ̅)</span> ⲉⲧⲣⲉⲩⲧⲁϩⲟⲟⲩ
  ⲉⲣⲁⲧⲟⲩ ⲛ̅ⲛⲉⲓϩⲟⲟⲩ ⲛ̅ϩⲉⲛϩⲟⲟⲩ ⲛ̅ⲁⲅⲁⲑⲟⲛ ⲉⲧⲣⲉⲩⲉⲓⲣⲉ ⲛ̅ⲥⲟⲩⲙⲛ̅ⲧⲁϥⲧⲉ ⲙⲛ̅ ⲥⲟⲩⲙⲛ̅ⲧⲏ
  ⲛ̅ⲁⲇⲁⲣ <span style="color:#b00e23">(ⲕ̅ⲃ̅)</span> ϩⲣⲁⲓ̈ ⲅⲁⲣ ϩⲛ̅ ⲛⲉⲓϩⲟⲟⲩ ⲁ
  ⲛ̅ⲓ̈ⲟⲩⲇⲁⲓⲟⲥ ⲙ̅ⲧⲟⲛ ⲙ̅ⲙⲟⲟⲩ ⲉⲃⲟⲗ ϩⲛ̅ ⲛⲉⲩϫⲁϫⲉ ⲁⲩⲱ ⲕⲁⲧⲁ ⲡⲉⲃⲟⲧ ⲉⲛⲧⲁⲩⲥϩⲁⲓ ⲛⲁⲩ ⲉⲃⲟⲗ
  ϩⲛ̅ ⲟⲩⲙ̅ⲕⲁϩ ⲛ̅ϩⲏⲧ ⲉⲩⲣⲁϣⲉ ⲁⲩⲱ ⲉⲃⲟⲗ ϩⲛ̅ ⲟⲩϩⲟⲧⲉ ⲉϩⲉⲛϩⲟⲟⲩ ⲛ̅ⲁⲅⲁⲑⲟⲛ ⲉⲧⲣⲉⲩⲉⲓⲣⲉ
  ⲙ̅ⲙⲟϥ ⲛ̅ϩⲉⲛϩⲟⲟⲩ ⲛ̅ϣⲉⲗⲉⲉⲧ ϩⲓ ⲉⲩⲫⲣⲟⲥⲩⲛⲏ ⲉⲩϫⲟⲟⲩ ⲛ̅ϩⲉⲛⲧⲁⲓⲟ ⲛ̅ⲛⲉⲩϣⲃⲉⲉⲣ ⲙⲛ̅
  ⲛ̅ⲛ̅ϩⲏⲕⲉ <span style="color:#b00e23">(ⲕ̅ⲅ̅)</span> ⲛ̅ⲓ̈ⲟⲩⲇⲁⲓⲟⲥ ϭⲉ ⲁⲩϣⲱⲡ ⲉⲣⲟⲟⲩ
  ⲛ̅ⲑⲉ ⲉⲛⲧⲁ ⲙⲁⲣⲇⲟⲭⲁⲓⲟⲥ ⲥϩⲁⲓ ⲛⲁⲩ <span style="color:#b00e23">(ⲕ̅ⲇ̅)</span> ⲁⲙⲁⲛ
  ⲅⲁⲣ ⲡϣⲏⲣⲉ ⲛ̅ⲁⲙⲁⲇⲁⲛⲑⲟⲥ ⲡⲙⲁⲕⲉⲇⲱⲛ ⲛ̅ⲛⲉϥⲡⲟⲗⲉⲙⲓ ⲙⲛ̅ ⲛ̅ⲓ̈ⲟⲩⲇⲁⲓⲟⲥ ⲛ̅ⲑⲉ ⲉⲛⲧⲁϥⲕⲱ
  ⲉϩⲣⲁⲓ̈ ⲛ̅ⲟⲩⲡⲥⲩⲫⲓⲥⲙⲁ ⲙⲛ̅ ⲟⲩⲕⲗⲏⲣⲟⲥ ⲉⲧⲁⲕⲟⲟⲩ <span style=
  "color:#b00e23">(ⲕ̅ⲉ̅)</span> ⲁⲩⲱ ⲛ̅ⲑⲉ ⲉⲛⲧⲁϥⲉⲓ ⲉϩⲟⲩⲛ ⲙ̅ⲡⲣ̅ⲣⲟ ⲉⲧⲣⲉϥϫⲟⲟⲥ ⲛⲁϥ
  ⲉⲉⲓϣⲉ ⲙ̅ⲙⲁⲣⲇⲟⲭⲁⲓⲟⲥ ⲛⲉⲓⲡⲉⲑⲟⲟⲩ ⲇⲉ ⲉⲛⲧⲁϥϩⲓⲧⲟⲟⲧϥ̅ ⲉⲣⲟⲟⲩ ⲉⲛⲧⲟⲩ ⲉϫⲱⲟⲩ ⲁⲩⲉⲓ ⲉϩⲣⲁⲓ̈
  ⲉϫⲱϥ ⲁⲩⲁϣⲧϥ̅ ⲛ̅ⲧⲟϥ ⲙⲛ̅ ⲛⲉϥⲕⲉϣⲏⲣⲉ ⲉϫⲛ̅ ⲛ̅ϣⲉ <span style=
  "color:#b00e23">(ⲕ̅ⲋ̅)</span> ⲉⲧⲃⲉ ⲡⲁⲓ̈ ⲁⲩⲙⲟⲩⲧⲉ ⲉⲛⲉⲓϩⲟⲟⲩ ϫⲉ ⲛⲉⲫⲣⲟⲩⲣⲁⲓ ⲉⲧⲃⲉ
  ⲛⲉⲕⲗⲏⲣⲟⲥ ⲉⲩⲙⲟⲩⲧⲉ ⲉⲣⲟⲟⲩ ϫⲉ ⲛⲉⲫⲣⲟⲩⲣⲁⲓ ϩⲛ̅ ⲧⲉⲩⲁⲥⲡⲉ ⲉⲧⲃⲉ ⲛ̅ϣⲁϫⲉ ⲛ̅ⲧⲉⲓⲉⲡⲓⲥⲧⲟⲗⲏ ⲁⲩⲱ
  ⲛ̅ϩⲓⲥⲉ ⲉⲛⲧⲁⲩϣⲟⲡⲟⲩ ⲉⲧⲃⲉ ⲛⲁⲓ̈ ⲙⲛ̅ ⲛⲉⲛⲧⲁⲩϣⲱⲡⲉ ⲙ̅ⲙⲟⲟⲩ <span style=
  "color:#b00e23">(ⲕ̅ⲍ̅)</span> ⲁϥⲧⲁϩⲟⲟⲩ ⲉⲣⲁⲧⲟⲩ ⲁⲩⲱ ⲛ̅ⲑⲉ ⲉⲛⲧⲁ ⲛ̅ⲓ̈ⲟⲩⲇⲁⲓ ϣⲟⲡⲟⲩ
  ⲉⲣⲟⲟⲩ ⲉϫⲱⲟⲩ ⲙⲛ̅ ⲡⲉⲩⲥⲡⲉⲣⲙⲁ ⲁⲩⲱ ⲛⲉⲛⲧⲁⲩⲧⲟϭⲟⲩ ⲉⲃⲟⲗ ⲉϩⲣⲁⲓ̈ ⲉϫⲱⲟⲩ ⲛ̅ⲛⲉⲩⲉⲓⲣⲉ
  ⲛ̅ⲕⲉⲥⲙⲟⲧ ⲛⲉⲓ̈ϩⲟⲟⲩ ⲇⲉ ϩⲉⲛⲣ̅ⲡⲙⲉⲉⲩⲉ ⲛⲉ ⲉⲩⲛⲁϫⲱⲕ ⲉⲃⲟⲗ ⲕⲁⲧⲁ ⲅⲉⲛⲉⲁ ϩⲓ ⲅⲉⲛⲉⲁ ⲕⲁⲧⲁ
  ⲙⲛ̅ⲧⲓ̈ⲱⲧ ⲕⲁⲧⲁ ⲡⲟⲗⲓⲥ ϩⲓ ⲭⲱⲣⲁ <span style="color:#b00e23">(ⲕ̅ⲏ̅)</span> ⲛⲉⲓϩⲟⲟⲩ
  ⲇⲉ ⲛⲉⲫⲣⲟⲩⲣⲁⲓ ⲥⲉⲛⲁⲁⲁⲩ ⲙ̅ⲡⲉⲩⲟⲩⲟⲉⲓϣ ⲧⲏⲣϥ̅ ⲡⲉⲩⲣ̅ⲡⲙⲉⲉⲩⲉ ⲛϥ̅ⲛⲁⲱϫⲛ̅ ⲁⲛ ⲉⲃⲟⲗ ϩⲛ̅
  ⲛ̅ϫⲱⲙ <span style="color:#b00e23">(ⲕ̅ⲑ̅)</span> ⲉⲥⲑⲏⲣ ⲧⲣ̅ⲣⲉ ⲧϣⲉⲉⲣⲉ ⲛ̅ⲁⲙⲓⲛⲁⲇⲁⲃ
  ⲉⲥⲥϩⲁⲓ ⲙ̅ⲙⲁⲣⲇⲟⲭⲁⲓⲟⲥ ⲛ̅ⲛⲉⲛⲧⲁⲥⲁⲁⲩ ⲁⲩⲱ ⲡⲧⲁϫⲣⲟ ⲛ̅ⲛⲉⲡⲓⲥⲧⲟⲗⲏ ⲛ̅ⲛⲉⲫⲣⲟⲩⲣⲁⲓ
  <span style="color:#b00e23">(ⲗ̅)</span> ⲙⲁⲣⲇⲟⲭⲁⲓⲟⲥ ⲙⲛ̅ ⲉⲥⲑⲏⲣ ⲧⲣ̅ⲣⲱ ⲁⲩⲧⲁϩⲟⲟⲩ
  ⲛⲁⲩ ⲉⲣⲁⲧⲟⲩ ϩⲁⲣⲓ ϩⲁⲣⲟⲟⲩ ⲁⲩⲱ ⲁⲩⲧⲁϩⲟⲟⲩ ⲉⲣⲁⲧⲟⲩ ⲛ̅ⲛⲁ ⲡⲉⲩⲟⲩϫⲁⲓ ⲙⲛ̅ ⲡⲉⲩϣⲟϫⲛⲉ
  <span style="color:#b00e23">(ⲗ̅ⲁ̅)</span> ⲉⲥⲑⲏⲣ ⲁⲥⲧⲁϩⲟⲟⲩ ⲉⲣⲁⲧⲟⲩ ⲙ̅ⲡϣⲁϫⲉ ⲛ̅ϣⲁ
  ⲉⲛⲉϩ ⲁⲩⲱ ⲁⲩⲥϩⲁⲓⲥⲟⲩ ⲉⲩⲣ̅ⲡⲙⲉⲉⲩⲉ</p>

  <h3 id="esther10">10</h3>

  <p><span style="color:#b00e23">(ⲁ̅)</span> ⲡⲣ̅ⲣⲟ ⲇⲉ ⲁϥⲥϩⲁⲓ ⲛ̅ⲟⲩⲉⲡⲓⲥⲧⲟⲗⲏ ϩⲛ̅
  ⲧⲉϥⲙⲛ̅ⲧⲉⲣⲟ ⲙ̅ⲡⲕⲁϩ ⲙⲛ̅ ⲑⲁⲗⲁⲥⲥⲁ <span style="color:#b00e23">(ⲃ̅)</span> ⲁⲩⲱ
  ⲧⲉϥϭⲟⲙ ⲙⲛ̅ ⲡⲉϥⲡⲉⲧⲛⲁⲛⲟⲩϥ ⲁⲓⲧⲓ ⲇⲉ ⲧⲉϥⲙⲛ̅ⲧⲣⲙ̅ⲙⲁⲟ ⲙⲛ̅ ⲡⲉⲟⲟⲩ ⲛ̅ⲧⲉϥⲙⲛ̅ⲧⲉⲣⲟ ⲉⲓⲥ
  ϩⲏⲏⲧⲉ ⲥⲉⲥⲏϩ ϩⲙ̅ ⲡϫⲱⲱⲙⲉ ⲛ̅ⲛ̅ⲣ̅ⲣⲱⲟⲩ ⲛ̅ⲙ̅ⲡⲉⲣⲥⲟⲥ ⲙⲛ̅ ⲙ̅ⲙⲏⲇⲟⲥ ⲉⲩⲣ̅ⲡⲙⲉⲉⲩⲉ
  <span style="color:#b00e23">(ⲅ̅)</span> ⲙⲁⲣⲇⲟⲭⲁⲓⲟⲥ ⲇⲉ ⲁϥⲣ̅ⲡⲙⲁ ⲙ̅ⲡⲣ̅ⲣⲟ
  ⲁⲣⲇⲁⲝⲉⲣⲝⲏⲥ ⲁⲩⲱ ⲛⲉⲩⲛⲟϭ ⲡⲉ ϩⲛ̅ ⲧⲙⲛ̅ⲧⲉⲣⲟ ⲉϥⲟⲓ ⲉⲣⲉ ⲛ̅ⲓ̈ⲟⲩⲇⲁⲓⲟⲥ ⲙⲉ ⲙ̅ⲙⲟϥ ⲡⲉϥⲥⲙⲟⲧ
  ⲛ̅ⲛⲉϥⲕⲱ ⲙ̅ⲙⲟϥ ⲙ̅ⲡⲉϥϩⲉⲑⲛⲟⲥ ⲧⲏⲣϥ̅</p>

  <h3 id="estherF">F</h3>

  <p><span style="color:#b00e23">(ⲁ̅)</span> <span style=
  "color:#05537d">(10:4)</span> ⲡⲉϫⲉ ⲙⲁⲣⲇⲟⲭⲁⲓⲟⲥ ϫⲉ ⲁⲣⲁ ⲉⲛⲧⲁ ⲛⲁⲓ̈ ϣⲱⲡⲉ ⲛ̅ⲧⲟⲟⲧϥ
  ⲙ̅ⲡⲛⲟⲩⲧⲉ <span style="color:#b00e23">(ⲃ̅)</span> <span style=
  "color:#05537d">(10:5)</span> ⲁⲓ̈ⲣ̅ⲡⲙⲉⲉⲩⲉ ⲛ̅ⲧⲣⲁⲥⲟⲩ ⲉⲛⲧⲁⲓ̈ⲛⲁⲩ ⲉⲣⲟⲥ ⲉⲧⲃⲉ
  ⲛⲉⲓϣⲁϫⲉ ⲙ̅ⲡⲉ ⲗⲁⲁⲩ ⲛ̅ϣⲁϫⲉ ϩⲉ ⲉⲃⲟⲗ <span style="color:#b00e23">(ⲅ̅)</span>
  <span style="color:#05537d">(10:6)</span> ⲧⲕⲟⲩⲓ ⲙ̅ⲡⲏⲅⲏ ⲁⲥϣⲱⲡⲉ ⲉⲩⲉⲓⲉⲣⲟ ⲁⲩⲱ
  ⲛⲉⲣⲉ ⲟⲩⲟⲉⲓⲛ ϣⲟⲟⲡ ϩⲙ̅ ⲡⲣⲏ ⲁⲩⲱ ⲟⲩⲛⲟϭ ⲙ̅ⲙⲟⲟⲩ ⲉⲥⲑⲏⲣ ⲧⲉ ⲡⲓⲉⲣⲟ ⲉⲛⲧⲁ ⲡⲣ̅ⲣⲟ ϩⲙⲟⲟⲥ
  ⲛⲙ̅ⲙⲁⲥ ⲁϥⲁⲁⲥ ⲛ̅ⲣ̅ⲣⲱ <span style="color:#b00e23">(ⲇ̅)</span> <span style=
  "color:#05537d">(10:7)</span> ⲡⲉⲇⲣⲁⲕⲱⲛ ⲇⲉ ⲥⲛⲁⲩ ⲁⲛⲟⲕ ⲡⲉ ⲙⲛ̅ ⲁⲙⲁⲛ <span style=
  "color:#b00e23">(ⲉ̅)</span> <span style="color:#05537d">(10:8)</span>
  ⲛ̅ϩⲉⲑⲛⲟⲥ ⲇⲉ ⲉⲛⲧⲁⲩⲥⲱⲟⲩϩ ⲉϩⲟⲩⲛ ⲉⲧⲁⲕⲉ ⲡⲣⲁⲛ ⲛ̅ⲓ̈ⲟⲩⲇⲁⲓ <span style=
  "color:#b00e23">(ⲋ̅)</span> <span style="color:#05537d">(10:9)</span>
  ⲡⲁϩⲉⲑⲛⲟⲥ ⲇⲉ ⲡⲁⲓ̈ ⲡⲉ ⲡⲓⲥⲣⲁⲏⲗ ⲛⲉⲛⲧⲁⲩⲱϣ ⲉⲃⲟⲗ ⲉϩⲣⲁⲓ̈ ⲉⲡⲛⲟⲩⲧⲉ ⲁⲩⲟⲩϫⲁⲓ ⲁϥⲛⲁϩⲙ̅
  ⲡⲉϥⲗⲁⲟⲥ ⲁϥϥⲓⲧⲛ̅ ⲉⲃⲟⲗ ϩⲛ̅ ⲛⲉⲓⲡⲉⲑⲟⲟⲩ ⲧⲏⲣⲟⲩ ⲁⲩⲱ ⲡⲛⲟⲩⲧⲉ ⲁϥⲉⲓⲣⲉ ⲛ̅ϩⲉⲛⲛⲟϭ ⲙ̅ⲙⲁⲉⲓⲛ
  ⲙⲛ̅ ϩⲉⲛϣⲡⲏⲣⲉ ⲛⲁⲓ̈ ⲉⲙⲡⲟⲩϣⲱⲡⲉ ϩⲛ̅ ⲛ̅ⲛ̅ϩⲉⲑⲛⲟⲥ <span style=
  "color:#b00e23">(ⲍ̅)</span> <span style="color:#05537d">(10:10)</span> ⲉⲧⲃⲉ
  ⲡⲁⲓ̈ ⲁϥⲧⲁⲙⲓⲉ ⲕⲗⲏⲣⲟⲥ ⲥⲛⲁⲩ ⲟⲩⲁ ⲙ̅ⲡⲗⲁⲟⲥ ⲙ̅ⲡⲛⲟⲩⲧⲉ ⲁⲩⲱ ⲕⲉⲟⲩⲁ ⲛ̅ⲛ̅ϩⲉⲑⲛⲟⲥ ⲧⲏⲣⲟⲩ
  <span style="color:#b00e23">(ⲏ̅)</span> <span style=
  "color:#05537d">(10:11)</span> ⲡⲉⲕⲗⲏⲣⲟⲥ ⲥⲛⲁⲩ ⲁⲩⲉⲓ ⲉⲩⲟⲩⲟⲩⲛⲟⲩ ⲛ̅ⲟⲩⲱⲧ ⲙⲛ̅
  ⲟⲩⲕⲁⲓⲣⲟⲥ ⲁⲩⲱ ⲉⲩϩⲟⲟⲩ ⲛ̅ⲕⲣⲓⲥⲓⲥ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲛⲟⲩⲧⲉ ⲙⲛ̅ ⲛ̅ⲛ̅ϩⲉⲑⲛⲟⲥ ⲧⲏⲣⲟⲩ
  <span style="color:#b00e23">(ⲑ̅)</span> <span style=
  "color:#05537d">(10:12)</span> ⲡⲛⲟⲩⲧⲉ ⲁϥⲣ̅ⲡⲙⲉⲉⲩⲉ ⲙ̅ⲡⲉϥⲗⲁⲟⲥ ⲁϥⲧⲙⲁⲓⲉ
  ⲧⲉϥⲕⲗⲏⲣⲟⲛⲟⲙⲓⲁ <span style="color:#b00e23">(ⲓ̅)</span> <span style=
  "color:#05537d">(10:13)</span> ⲁⲩⲱ ⲛⲉⲓϩⲟⲟⲩ ⲥⲉⲛⲁϣⲱⲡⲉ ⲛⲁⲩ ⲙ̅ⲡⲉⲃⲟⲧ ⲛ̅ⲁⲇⲁⲣ
  ⲛ̅ⲥⲟⲩⲙⲛ̅ⲧⲁϥⲧⲉ ⲙⲛ̅ ⲥⲟⲩⲙⲛ̅ⲧⲏ ⲙ̅ⲡⲉⲓⲉⲃⲟⲧ ⲛ̅ⲟⲩⲱⲧ ϩⲛ̅ ⲟⲩⲥⲱⲟⲩϩ ⲉϩⲟⲩⲛ ⲙⲛ̅ ⲟⲩⲣⲁϣⲉ ⲙⲛ̅
  ⲟⲩⲉⲩⲫⲣⲟⲥⲩⲛⲏ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲛⲟⲩⲧⲉ ⲕⲁⲧⲁ ⲅⲉⲛⲉⲁ ϣⲁ ⲉⲛⲉϩ ϩⲙ̅ ⲡⲉϥⲗⲁⲟⲥ ⲡⲓⲥⲣⲁⲏⲗ
  <span style="color:#b00e23">(ⲓ̅ⲁ̅)</span> (11:1) ϩⲛ̅ⲥⲡ̅ ϥⲧⲟ ⲙ̅ⲡⲧⲟⲗⲙⲁⲓⲟⲥ ⲉϥⲟ
  ⲛ̅ⲛ̅ⲣ̅ⲣⲟ ⲙⲛ̅ ⲕⲗⲉⲟⲡⲁⲧⲣⲁ ⲇⲱⲥⲓⲑⲉ ⲉϥϫⲱ ⲙ̅ⲙⲟⲥ ϫⲉ ⲟⲩⲏⲏⲃ ⲡⲉ ⲁⲩⲱ ⲟⲩⲗⲉⲩⲉⲓⲧⲏⲥ ⲡⲉ ⲙⲛ̅
  ⲡⲧⲟⲗⲉⲙⲁⲓⲟⲥ ⲡⲉϥϣⲏⲣⲉ ⲁϥⲉⲓⲛⲉ ⲛ̅ⲧⲉⲡⲓⲥⲧⲟⲗⲏ ⲉⲧⲥⲏϩ ⲛ̅ϣⲟⲣⲡ ⲛ̅ⲛⲉⲫⲣⲟⲩⲣⲁⲓ ⲧⲉⲛⲧⲁⲩϫⲟⲟⲥ
  ⲉⲧⲃⲏⲏⲧⲥ ⲁⲗⲩⲥⲓⲙⲁⲭⲥ ϩⲉⲣⲙⲏⲛⲉⲩⲉ [....] ⲡϣⲏⲣⲉ ⲙ̅ⲡⲧⲟⲗⲉⲙⲁⲓⲟⲥ ⲛ̅ⲛⲉⲧ[..] ϩⲛ̅
  ⲑⲓⲉⲣⲟⲩⲥⲁⲗⲏⲙ ⲡϫⲱⲱⲙⲉ ⲛ̅ⲛ̅ⲉⲥⲑⲏⲣ</p>
</body>
</html>
